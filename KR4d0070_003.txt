# -*- mode: mandoku-view; -*-
#+TITLE: 樂全集
#+DATE: 2015-08-24 23:52:47.334063
#+PROPERTY: ID KR4d0070
#+PROPERTY: BASEEDITION WYG    
#+PROPERTY: JUAN 卷三
<pb:KR4d0070_WYG_003-1a>¶
欽定四庫全書¶
　樂全集巻三　　　　　　宋　張方平　撰¶
　　律詩¶
　　　初春遊李太尉宅東池¶
蓬島靈仙宅星河帝女家波光泛金翠樓影動雲霞清¶
淺遊魚過參差垂柳斜移舟更尋勝逺見小桃花¶
　　　題代祠部書院(代淵蜀人天聖二年登上第/歸鄉不仕書院在青城山)¶
上第西歸即棄官此人趣味亦堪憐風波常自廟堂起¶
<pb:KR4d0070_WYG_003-1b>¶
雲壑不隨朝市遷野叟饋漿羞客氣山僧投拂悟塵縁¶
青城山下空堂在留入華陽續舊編¶
　　　登泰山太平頂¶
區區魯國争蝸角矗矗齊城磔蝟毛萬壑相傾知地險¶
浮雲忽散覺天高蒼煙自古埋塵世紅日中宵破海濤¶
七十二君迷舊迹空教秦漢侈心勞¶
　　　題樂全堂(莊子云樂全之謂得志古之所謂得/志者非軒冕之謂也謂其無以益其)¶
　　　　(樂而/已矣)¶
<pb:KR4d0070_WYG_003-2a>¶
樂全得意自荘書静閱流光樂有餘四句幻泡明般若¶
一篇力命信沖虛心閒自覺浮雲薄才拙誠知與世疎¶
只此空名漫兒戲何王城闕不丘墟¶
　　　逍遥堂¶
真樂不違俗紅塵自滿城捲簾寒日暖高枕暑風清世¶
累離憂患天和得性情五時依約合多謝白雲生¶
　　　李少傅佚老亭¶
得謝自廊廟事髙䟽仲翁安車雖駟馬歸路已冥鴻令¶
<pb:KR4d0070_WYG_003-2b>¶
子承良冶朱轓治左馮緇衣方改造列鼎有餘豐屨杖¶
居多適軒裳夢覺空天倪希柱史性理問能公窓檻開¶
瀟灑風煙接鬱葱上方思賈誼即奉小輿東¶
　　　彭門城上見鄉人社會懷古¶
南北分疆域此城當要津幻泡興廢速蠻觸戰争頻世¶
換山河舊時平井邑新喧喧村社散多是白頭人¶
　　　彭門公庭古檜為風雨所摧¶
杳杳叅天氣亭亭構厦材千年對霜雪一夕折風雷枕¶
<pb:KR4d0070_WYG_003-3a>¶
静踈聲減庭寛翠影開梧桐與楊柳嬌色倚樓臺¶
　　　暮秋登彭祖樓(徐州/)¶
危樓古城角山色遶蒼蒼寒日下何速清風來甚長煙¶
塵思戰國雲水似江鄉重九登髙近堦前菊巳香¶
　　　經逺樓(下六篇皆秦州/公署共一樓耳)¶
中夏聖人調律呂八荒異國入圖書從容徳讓唐虞逺¶
馳騁戰争秦漢餘不道鼓旗無勇將須知俎豆有真儒¶
功臣騎虎凶而國常向氷淵審廟謨¶
<pb:KR4d0070_WYG_003-3b>¶
　　　邽翠樓¶
一川墟宇暮煙中樓堞籠山氣象雄北路荒原戎子國¶
(古邽戎/之地)東坡斷塹隗囂宫馬來洮海蕃城近(涼州漢西/海郡今洮)¶
(河首領唃/厮囉所居)鶴去遼天越洞空(山有越溪洞耆舊傳言洞/口有詩云越溪道士人不)¶
(識上天下天鶴一隻洞門深鏁玉忩/寒滴露研硃㸃周易因此為越溪洞)三十六程勞極目¶
隴雲猶在故關東(睢陽至秦/三十六程)¶
　　　道齋¶
瓊籤隱訣舊曾尋共秘還金妙㫖深㑹向本源分造化¶
<pb:KR4d0070_WYG_003-4a>¶
即抛塵刼出來今含生皆是坎離氣復會自知天地心¶
幻事徒勞聊一笑他時雲壑有知音¶
　　　禪齋¶
昔年曾見琅邪老(惠覺/智先)為説楞伽最上乘頓悟紅鑪一¶
㸃雪忽驚闇室百千燈便超十地猶塵影更透三闗轉¶
葛藤不住無為方自在打除都盡即南能¶
　　　凉軒¶
樓下凉軒六月凉風窓一枕傲羲皇壽山雲影浮空近¶
<pb:KR4d0070_WYG_003-4b>¶
羅谷泉聲遶砌長迥覺風塵非此世不須雪月更交光¶
最宜羽客冰霜骨共引瑤巵沆瀣漿¶
　　　精思閣¶
仙術初脩自性情本除陰濁養陽明三田窈窈通虛白¶
一路層層徹太清寂不動中方見道思無邪處好存誠¶
君如欲到逍遥國須自還元第一程¶
　　　凉軒秋意¶
南嶺雲嵐開曉霽北窓松竹度凉颸閒欹碧簟石琴薦¶
<pb:KR4d0070_WYG_003-5a>¶
静味丹經金鑰匙夢幻泡中何得失雀蚊䖟處苦喧卑¶
更令薰祓澄心閣客自三峰到有期(華下郭誠思去秋/到秦寓於府署澄)¶
(心閣今秋/復約西來)¶
　　　秦州即事¶
邊清羽書息事簡使君慵地僻俗客少日長春睡濃平¶
安三路火(秦州烽火候自/沿邊三路而來)昬曉兩山鐘(南山北山/皆有鐘)戍滿¶
歸心動先隨渭水東¶
　　　秦州後園春宴贈部署劉几閣使(几深曉/音律)¶
<pb:KR4d0070_WYG_003-5b>¶
柳暗三眠困花繁二月香(秦州後園有二月花開最/早繁艶甚盛絶有清香)情¶
懐當酒盡興味為春長疊鼓漁陽節清謳北里粧堦前¶
樂無誤席上有周郎¶
　　　秦州晩宴即席示諸賔僚¶
秦川節物似西川二月風光已不寒猶去清明三候逺¶
忽驚爛漫一春殘香隨芳樹頻移席晴愛遥山乆凭欄¶
却憶京華勝遊處常為暮景促歸鞍¶
　　　隴西郡麥積山有獻白鹿者潔如霜雪馴養逾¶
<pb:KR4d0070_WYG_003-6a>¶
　　　　年放歸舊山十二韻¶
地得金方正山藏靈物珍月宫遺玉兎仙仗失霜麟乳¶
竇氷泉冷晴原露草春清風生澗壑高格對松筠乆臥¶
常存息凝思若養神煙崖一蹭蹬華館乆埃塵我意本¶
雲水無心愛珮紳平生厭俗客待爾當嘉賔蕭灑襟情¶
逺虛恬氣韻真檜軒同鶴静竹渚伴鷗馴龜智霑驪血¶
犧純被繡巾放歸舊林麓好去避虞人¶
　　　題松江曹生學舍¶
<pb:KR4d0070_WYG_003-6b>¶
江邊無限地君舍劣容蝸急鼓田家社踈鐘野寺齋執¶
經多卉服牽葑待荆釵秋雨鱸魚美時應釣蘚崖¶
　　　金陵府署池上草堂¶
東方千騎忝藩侯情味都如寓一丘客氣盡將還野馬¶
機心聊自試沙鷗時憑静几隨飛蝶强拂危冠笑沐猴¶
只向公齋得嘉遯何須逺逐赤松遊¶
　　　送屐韓仲文¶
江南到梅暑蒸濕鮮晴明聊倣登山様無妨涉水行齒¶
<pb:KR4d0070_WYG_003-7a>¶
牢防易折蠟滑亦加輕早幸還吾土閒將掛後楹¶
　　　夢中吟¶
神歸自何處記此夢中吟道為無心合人因省語深(此/兩)¶
(句夢/中作)牎燈寒影薄庭月曉光沈悟境真泡幻迷情妄古¶
今¶
　　　秋夕聴彈五絃琴¶
古風久已壞今夕聞遺聲恍若㤀身世怡然通性情緬¶
懷有虞氏曠想三代英此時知此意青天秋月明¶
<pb:KR4d0070_WYG_003-7b>¶
　　　李太尉園池(魏國獻穆大/長公主子)¶
驃騎子侯第長門大主園煙波二宫賜(仁宗初章獻皇/太后稱二宫賜)¶
(主宅東池/廣池榭)宸翰四朝恩(四朝所賜御/札刋石在第)禪客常搖拂(先都/尉好)¶
(延禪/僧)名流必解軒(朝之名勝/必集君第)春風與秋月好景不空罇¶
　　　城南林園避暑示道友¶
不必山林逺且離朝市喧前軒好風月高客共琴罇在¶
所同浮世何須憶故園八瓊還返事聊更話根源¶
　　　函谷闗¶
<pb:KR4d0070_WYG_003-8a>¶
沛公弔伐軍戲下百二曽無藩楗牢天險固非一姓有¶
孫謀寧在兩崤髙懸崖通棧遥連蜀絶巘横空勢走襃¶
幾見狂圖矜四塞泥丸封處竟徒勞¶
　　　遊琅邪山寺¶
一徑過蕭森幽提此獨尋俗遊殊不意僧話粗寛心役¶
役真何了空空究竟深塵勞何日脱來伴逺公吟¶
　　　火車同郭誠思作¶
火車雙輪駕九虬出海直上崑崙丘經天三百六十度¶
<pb:KR4d0070_WYG_003-8b>¶
匝日一萬四千周電破重陰霹靂過風開霽色煙雲收¶
乾闗坤軸極排轢勢䦨却返無為洲¶
　　　初秋即事¶
乆雨新晴後秋風初起時天倪一清曠精爽入希夷壁¶
上呉生畫床頭杜老詩平常性酷愛對眼忽如遺¶
　　　冬過豪貴故園有感¶
蕭蕭霜草曉風秋憶是當年最勝遊車馬自隨寒日急¶
管絃肯入野雲幽流渠水斷魚何往髙樹陰踈鳥不留¶
<pb:KR4d0070_WYG_003-9a>¶
為問主人曽到否自家池館待誰修¶
　　　辛未清明感事¶
二十四年流水東早為名誤逐飛蓬事隨過鳥去無跡¶
愁似濁醪傾更濃好是把花歌北榭更休提劒哭西風¶
壯心鬱鬰身牢落幾見中林鶴髪翁¶
　　　秋夜禁直¶
朝著紫宸殿直廬金馬門楞伽百八句柱下五千言何¶
處求花藏㤀機即漆園凉宵萬籟寂明月在前軒¶
<pb:KR4d0070_WYG_003-9b>¶
　　　再入禁林即事¶
重到金坡二十春(慶厯六年自學士出/領郡迨今正二十年)閒思出處一傷¶
神略行大地山川遍(歴昇杭秦益徐/鄆等十郡府)再覩青天日月新¶
(感昭/陵也)踈籟豈知諧律吕散材無意入轅輪何時却出都¶
門去静掩巖扉老此身¶
　　　兩浙張兵部秋日牡丹詩次韻¶
霜天慘澹過重九忽見幽芳發故叢多愛清香對亭檻¶
不堪踈葉下梧桐他年仙去空華表此夜䰟歸尚漢宫¶
<pb:KR4d0070_WYG_003-10a>¶
過眼須為無色觀返童疑有内丹功寫題更愧詩情淺¶
折帶應冝醉臉紅須為重重張翠帟可憐羸怯不禁風¶
　　　病眼¶
飛花無復數遇物輒成䨇書畫踈幽閣屏幃戀北牎懶¶
開辭俗客寫望憶秋江椒菊供朝餌猶須發酒缸¶
　　　江樓遲客¶
靜外游神迥望中塵物稀天連逺水盡鳥背夕陽飛木¶
葉初搖落鄉懷動式微興䦨不忍去遲子一舠歸¶
<pb:KR4d0070_WYG_003-10b>¶
　　　夜意¶
羣動已沈響蛩吟時一聲露寒仙掌重月午庾樓清慷¶
慨聞雞舞悲凉感笛情幾多塵役者夙駕待鐘行¶
　　　夜蟲¶
庭户閒扄月草根寒帶霜時方感搖落爾更助悲凉漏¶
版敲孤館燈青背曲房向晨轉哀急幾斷旅人腸¶
　　　風琴¶
露華月色澹軒庭風過時同衆籟鳴誰掛機心在絃索¶
<pb:KR4d0070_WYG_003-11a>¶
有絃寧更有全聲¶
　　　寓興¶
代舍悲彈鋏夷門黙抱闗風雲未時會意氣與身閒劒¶
為屠龍礪弓須待虎彎君看緯蕭子一旦探珠還¶
　　　題葛驛李校書壁¶
八十不扶杖看書夜每深自言非服藥無事可闗心景¶
為詩曾愛花因醉尚簮去城無一舍路若隔飛沈¶
　　　蟬¶
<pb:KR4d0070_WYG_003-11b>¶
紅樹依依古驛西一聲長是報秋期新晴忽見横飛過¶
落晩最傷孤嘯時陰激英雄增感憤潜催節物至蕭衰¶
草根蟋蟀霜前鴈共與愁人染鬢絲¶
　　　柳(呉體/)¶
翠眉含愁展新葉長袖善舞拖舊條黄鶯初囀一何喜¶
紅桃相映不勝嬌行人歇馬近驛路漁叟繫舟臨溪橋¶
斜風細雨與殘照不妨意氣常飄飄¶
　　　雲¶
<pb:KR4d0070_WYG_003-12a>¶
無端聚散千形出本是輕清一氣浮終古光陰寧變壞¶
四時景象自遷流寶華馥郁周三界綵仗氤氳過十洲¶
逺望非煙籠鳯闕近觀如穗起龍湫餘霞映日晴相照¶
素練横空晚未收迥漢歸槎遥泛泛碧天孤鶴静悠悠¶
驚禽逸獸情無待陣馬風檣勢莫留泗水高歌増感慨¶
陽臺殘夢作閒愁斷虹落照江城暮澹月踈星禁省秋¶
過嶺時隨樵叟去傍溪聊伴野僧遊乆陰泱漭重重積¶
忽霽飄零片片幽待物方行嗟滯影乘波妄觸笑虛舟¶
<pb:KR4d0070_WYG_003-12b>¶
仙家五色隨鸞駕海面千尋立蜃樓雪意低濃傷旅館¶
歲朝黄潤喜農疇初微觸石纔膚寸曾不崇朝遍九州¶
生施功成讓雷雨無心却返舊山頭¶
　　　蝶¶
遲景融融暖氣浮中園曲密小庭幽春風故引顛狂甚¶
芳樹相容爛漫遊不分風流輸楚女懶將身世問荘周¶
有時潜見多情處毎遇王孫盡日留¶
　　　螢¶
<pb:KR4d0070_WYG_003-13a>¶
土潤正溽暑幽庭熠燿飛陳荄未全脱生氣一何㣲風¶
急光不滅月明景共稀蠨蛸與蟋蟀時節伴依依¶
　　　歸燕¶
社後日猶暖雨前春尚寒乘時衆來易無伴獨留難京¶
洛柳花白瀟湘楓葉丹堪傷季秋雀風急海漫漫¶
　　　柳¶
雨細池塘静風斜院落深蝶飛隨亂絮鸎囀入濃陰翠¶
帶堪紉佩金絲可度針願依菩薩手不上美人簮¶
<pb:KR4d0070_WYG_003-13b>¶
　　　七里瀨¶
古有桐君住漢時嚴子來山横疑路盡溪轉若天開塵¶
世不相接海潮從此迴維舟上層巘戀戀白雲堆¶
　　　驚秋示三茅山人陳谷¶
晩來枕簟凉杖屨望平野疾風巻浮雲黄葉如雨下奈¶
此急景何忽過如奔馬九丹功未成幽恨將誰寫¶
　　　清明連上已(治平丙午三/月四日清明)¶
踏青原上飲祓禊水邊歌佳節相連好遊人一倍多¶
<pb:KR4d0070_WYG_003-14a>¶
　　　齊魯道中望睢陽有念¶
重疊荒山滿四圍征鞍繫劒背斜暉遥知梁國白雲下¶
此際吾親獨倚扉¶
　　　對酒¶
醉裏飜身天地窄愁來天地不容身可憐澤畔行吟客¶
爭似壚邊高臥人¶
　　　赴益部途中(此下二十六首/赴益州路中作)¶
中臺分虎節全蜀領龜城山色二千里水聲三十程煙¶
<pb:KR4d0070_WYG_003-14b>¶
村深谷火雲棧半空鈴野館無鐘漏猿吟曉月明¶
　　　行次岐山¶
坤維五十郡麾節忝師垣緩轡猶秦甸前驅已劒門儻¶
來増客氣重寄愧君恩昨夜岐山夢三歸修竹園¶
　　　過灞橋長安道上作¶
漢牒熟當披舊跡灞橋今忽過征鞍前朝宫殿煙蕪逺¶
四望河山古木寒自古功名應邂逅大家岐路妄汍瀾¶
興亡甚費生靈血只得髙人夢幻看¶
<pb:KR4d0070_WYG_003-15a>¶
　　　青泥嶺¶
斗峻凌霄出混茫東西秦蜀此分疆縈紆斷澗千尋曲¶
囘合危巒萬疊蒼煙外孤村通鳥徑雲間盤道遶羊腸¶
朝家方面非輕寄何事徘徊望故鄉¶
　　　華州西溪¶
西溪殊近郭少華更當軒竹徑通華表松庭接紺園¶
　　　過長安至岐山作¶
髙原極望秦川闊危棧横空蜀道長多謝終南山色好¶
<pb:KR4d0070_WYG_003-15b>¶
迢迢相送過岐陽¶
　　　過張真人洞(兩當驛西亂竹谷口/張果真人所隱處)¶
谷口巑岏獅子山洞門髙掩白雲閒自慙末裔無仙骨¶
名利途中&KR0066;已斑¶
　　　籌筆驛¶
本規一舉定乾坤遽見長星墜壘門公在必無生仲達¶
師昭何業得中原¶
　　　雨中登籌筆驛後懷古亭¶
<pb:KR4d0070_WYG_003-16a>¶
山寒雨急曉冥冥更躡蒼崖上驛亭深秀林巒都不見¶
白雲堆裏亂峯青¶
　　　興州長舉縣西二十里閣道立表曰飛石閣告¶
　　　　往來者急度勿停予赴益部興州將吏來迎¶
　　　　皆至長舉因訪老吏飛石之狀云昔嘗有之¶
　　　　亦飄風暴雨之時也予望山頂皆巳墾耕而¶
　　　　行人熟虛名至是皆馳過因成一絶¶
蜀道循山多險巇行人獨此策征羈人情多為虛名怯¶
<pb:KR4d0070_WYG_003-16b>¶
鶴唳風聲走老氐¶
　　　劒門關¶
地維絶脉摧鼇足天壘横霄壯井輿誰軋禍萌通鳥道¶
古來風土感魚鳬壺中日月隣方外海内山河入帝圖¶
過此益知方面重萬兵開府一寒儒¶
　　　華山雲臺觀題希夷先生陳摶影堂¶
林壑雲深接玉泉松齋閉息輒經年一無標致惟隨俗¶
别有真機在指𤣥詔板嘗延清暑殿詩筒時到華陽川¶
<pb:KR4d0070_WYG_003-17a>¶
蜕形雖在張超谷粟粒珠中自在天¶
　　　相國杜公舊里錢唐有别墅在華下公既得¶
　　　　謝留寓睢陽因家焉某近赴益部過三峯聞¶
　　　　華人之望公捨而不還又顧吾鄉之獨幸國¶
　　　　老處焉因道西人之意成長句四韻奉¶
　　　　寄杜公¶
謀國有勞新史在掛車無第舊鄉遥睢陽圖記光耆¶
彦華下風烟遂寂寥紫氣尚勞關吏思甘棠猶播陜民謡¶
<pb:KR4d0070_WYG_003-17b>¶
蓮花峯下仙人掌髙出雲端若奉招¶
　　　上亭驛(在劍州武連縣西四十里傳云唐明皇/西幸到此雨中聞鈴聲感懐命伶人寫)¶
　　　　(之樂府名/雨淋鈴)¶
雨中駐蹕此聞鈴當日梨園寫此聲忽忽悲心自多感¶
鈴聲何事愴人情¶
　　　散水巖潄玉亭(在嘉川驛西水從峯頂迸落/三節而縁崖為瀑布入澗合)¶
　　　　(于/江)¶
髙從雲際落崔嵬疑決銀潢一𣲖來散漫難收珠網綻¶
<pb:KR4d0070_WYG_003-18a>¶
琤瑽不斷玉山摧尋源誰到煙霞路税駕聊傾沆瀣杯¶
向暮危亭上燈火水精簾下燭房開¶
　　　泥溪驛¶
嘉陵江到水𤓰園水勢東迴入浪川前過劍門山路穏¶
免尋閣道上雲巔¶
　　　杜鵑¶
　　　　過興州入青陽峽即多杜鵑當冬月不聞¶
　　　　此鳥聲蜀人云杜鵑飲春水即啼静夜曉月¶
<pb:KR4d0070_WYG_003-18b>¶
　　　　更凄切入秋即無聲¶
蜀道寒輕水木清峽中無復杜鵑聲歸期正是春風暖¶
任向空山呌月明¶
　　　過嘉川驛¶
嘉陵江上嘉川峽古木雲蘿千萬峯閣道縁山巳經月¶
縈迴未出畫屏中¶
　　　飛仙嶺閣¶
蒼崖老樹雲蘿合絶澗驚湍閣路高羽駕飇輪殊惚怳¶
<pb:KR4d0070_WYG_003-19a>¶
依程緩轡未為勞¶
　　　亂石溪(武興郡西飛仙/嶺迸流而下)¶
亂石峥嶸散粟堆飛湍奔㵼萬山開轟空急若雷車過¶
振壑傾疑地軸摧銀漢勢從天際落雲濤聲破海門來¶
迸泉疊巘平生愛欲轉巖隈首重迴¶
　　　魚關詩(青泥驛西二十里危巒疊嶂曰魚關山/小亭臨嘉陵江江有石闑水從石罅迸)¶
　　　　(流魚不可過故以為名春/夏水大沒石魚行無礙矣)¶
中流石埭隠如磓(音堆五嶽/舞而相追)鼓鬛徜徉此復迴春水漸¶
<pb:KR4d0070_WYG_003-19b>¶
深沿泳快為傳尺素錦江來¶
　　　青陽峽¶
竒峰疊巘無重數横澗飛泉會一谿老樹藤蘿從古長¶
寒空雲靄與天迷幽中應有神仙住深處唯聞猿鳥啼¶
野性舊多山水癖恨無心賞此相攜¶
　　　藥水巖詩(武興長舉縣東十里藥水亭下官道/三四里亂石崢嶸流泉迸激峻嶺十)¶
　　　　　(四盤而至石洞懸乳三皆徑圍二三尺下有/石臼容可四五斗石泉尋乳下滴臼中溢而)¶
　　　　　(流入嘉陵江洞外有大石砥平云仙人鍊藥/臺也俗傳此泉飲者愈宿痾予過而歩遊焉)¶
<pb:KR4d0070_WYG_003-20a>¶
　　　　(水雪千巖松風萬壑﨑嶇僅能至不通/騎也因留長句時甲午十月二十三日)¶
靈泉一𣲖蜀江通源出蒼崖古洞中乳滴雲根苔臼滿¶
藥成仙竈石臺空瓊纓珠絡千巖霤瑶瑟琅簫萬壑風¶
杯勺巳忻清病骨刀圭敢望變衰容¶
　　　宿龍門洞(在三泉縣西/即古葭萌)¶
路到葭萌古道邊層崖疊磴入蒼煙忽逢方丈在平地¶
何意中途過洞天四面濃嵐圍碧嶂半空急雨迸飛泉¶
一宵身世離塵境却撫征驂懶下鞭¶
<pb:KR4d0070_WYG_003-20b>¶
　　　嶓冢¶
　　　　漢江之源所出蜀道金牛驛西七里有嶓冢¶
　　　　神祠山勢岥&KR2339;水源甚微經祠前西南縁山曲¶
　　　　折至興元之西縣諸山澗相合漸大而為漢江¶
　　　　因思頃年泝漢嘗值風波之險遂留題一¶
　　　　絶¶
江漢朝宗入海長嘗蒙起浪巻輕航金牛西路經嶓冢¶
却見微源此濫觴¶
<pb:KR4d0070_WYG_003-21a>¶
　　　過汧河¶
岐南一舍過長汧路近陳倉始入山三十三程橋棧外¶
平川始下鹿頭關¶
　　　采真堂贈郭誠思¶
香車曉駕九花虬笳管聲中到十洲太一元君傳密命¶
許君長住八瓊樓¶
　　　聞蛩¶
慘澹霜風月色寒愁人無寐坐閒軒别聽一部凄凉曲¶
<pb:KR4d0070_WYG_003-21b>¶
幾種秋蟲咽草根¶
　　　探春¶
妙句江春入舊年江梅長向臘中殘梁園地冷春來晚¶
試劈垂楊舊眼看¶
　　　天寒¶
風裂幽牕水澤堅寒郊空迥澹無煙何因得向桃源去¶
景氣長如二月天¶
　　　慧聚寺東亭¶
<pb:KR4d0070_WYG_003-22a>¶
野色秋光共泬寥水村籬落晩煙交拄笻囘就下山路¶
行看斜陽隱樹梢¶
　　　縣齋懷京都¶
東南古縣介江臯西北神州倚斗杓安得葉君傳秘術¶
時飛雙舄詣臺朝¶
　　　曉景¶
樹帶曉霜寒矗矗山含宿靄逺重重誰家收得汾陽筆¶
八幅羅浮晦景濃(郭忠恕有畫羅浮山/陰晦景圖世稱神絶)¶
<pb:KR4d0070_WYG_003-22b>¶
　　　春郊¶
攜樽縱步尋芳墅聊藉芊芊手把紅行樂豈關閒客事¶
少侯長日占春風¶
　　　夢後¶
索索幽蟲急曉風玉繩西下露華濃逺鐘驚覺牕燈暗¶
依舊江山一萬重¶
　　　書呉興僧興公院壁(僧乆不/出院)¶
我愛霅溪風景閒年年魚鳥伴湖山利名人到心猶静¶
<pb:KR4d0070_WYG_003-23a>¶
况是老僧長閉關¶
　　　耳鳴¶
一陽初獨嘯兩耳遂雙鳴寒谷踈鐘逺霜空衆籟清千¶
鈴行險倦萬鼓戰酣聲瀑落山頭峻濤飜海面平風檣¶
開大浪曉角動嚴城隴首悲凉意蘇門曠逸情鳯簫雲¶
外過龍笛月中横細轉繅車急微搖扤櫓輕衰殘傷老¶
態馳徇厭時榮處世希䝉叟觀身愧浄名神明思内守¶
豪蕩悔平生素問方家本巢源導引精早年曽有客奇¶
<pb:KR4d0070_WYG_003-23b>¶
術可還嬰何日開金鼎靈丹見八瓊¶
　　　蟬¶
密槐遮急雨踈柳帯斜陽緱嶺餘音逺蘇門清嘯長附¶
冠金翼薄横&KR0066;玉釵光高潔自天禀寧同蜂蝶狂¶
　　　題李先生隱居¶
金丹一指自崆峒便控飛輪駕赤龍况是曽居小有洞¶
(先生舊/隱王屋)更應不住易遷宫(易遷宫初得/道者處焉)紫文寶訣三元¶
秘皇象靈符二景通却恨勞生聞道晩九還未就已衰¶
<pb:KR4d0070_WYG_003-24a>¶
翁¶
　　　芭蕉李都尉宅金淵閣分題得淵字(呉僧/新寄)¶
逺寄江城外新栽水閣前虛心勞可尚幻質定非堅(佛/經)¶
(云是身不/堅如芭蕉)扇薄摇凉殿盃深泛綺筵忽疑鸞鳯過翠影¶
落金淵¶
　　　赴新定過七里瀨¶
舟過嚴陵瀨凉秋水木清鼓旗知郭近魚鳥見人驚雲¶
亂迷山色灘長雜雨聲一毫名利事搔首愧平生¶
<pb:KR4d0070_WYG_003-24b>¶
　　挽辭¶
　　　仁宗皇帝挽辭三首¶
享國承熙盛斯民老太平無私均覆載大徳共生成陰¶
騭無留迹神功不可名曰仁歸禰廟時夏繹清明¶
臨御自初終恭勤一日同慈心夷夏等誠意地天通垂¶
拱成文治安和即武功含生遊壽域四十二年中¶
謨訓垂寛大基圗得顯承新宫開玉鏁舊冊閲金縢龍¶
駕歸虛極鸞旗建大升平生懷孝慕游仗展三陵¶
<pb:KR4d0070_WYG_003-25a>¶
　　　英宗皇帝挽辭五首¶
不問大横兆天人心是真謳歌早歸舜氣志自如神正¶
合乾坤體明開日月輪孜孜朝昃意克已為生民¶
舊學多聞富咨周聽徳聰乾元純用九豐日正宜中治¶
迹傳英烈神明遡閬風平居修五事洪範在潜宫¶
八月初凉後千年此去長朝廷留事典户牖想容光濯¶
景遊霄極乘雲返帝鄉春秋大居正天統付元良¶
遣奠宣哀冊嚴行按字圖橋山仙去逺渭水月游初儉¶
<pb:KR4d0070_WYG_003-25b>¶
制遵遺訓方中列舊書龍輴三十里笳鼓節聲徐¶
瀍東五陵陌嵩下萬安原風水通佳氣靈祇護至尊國¶
容囘吉仗像物闢神門清廟標英徳流光萬古存¶
　　　神宗皇帝挽辭五首(并引/)¶
臣伏以大行皇帝山陵有日哀纒萬國昊天㒺極中外¶
羣臣多進挽辭臣早忝近班受恩深重今聞靈駕發引¶
在近老退田廬無由得伸號慕自勉荒陋謹著挽辭五¶
首隨狀上進¶
<pb:KR4d0070_WYG_003-26a>¶
羲軒前載逺虞夏信書傳比徳皆尊大惟皇克繼先五¶
陵同厚地兩曜出高天制作流方策憂勤十九年¶
經綸成盛業震耀烜威神粹氣同乾健含生自化醇無¶
文皆受職重譯競來賔東觀成書日方知百度新¶
經始開三殿晨昬奉二宫承顔專致樂教孝遂移風訪¶
對朝曦昃程書夜漏終艱難思稼穡意在紀元中¶
叡智由天縱規摹繼祖貽有為皆社稷無逸著屏帷傳¶
令通湟陿賡歌及島夷時髦俱入彀流美辟雍詩¶
<pb:KR4d0070_WYG_003-26b>¶
廣大天同量淵深海共澄遽聞憑玉几恨不瘞金繩同¶
軌陪儀仗因山鏁闕庭深恩淪朽骨孤夢遶新陵¶
　　　溫成皇后挽辭二首¶
何事高前烈㤀身衛至尊平生彤管在憂國玉刀存一¶
惠彰柔徳深衷憶善言凄凉金殿月還照給孤園¶
美化成麟趾勤心念兎罝廞衣薦翬翟靈仗咽簫笳香¶
海歸華藏晴霄散綵霞春風青瑣閉侍女泣宫花¶
　　　故相贈侍中廣平公挽辭三首¶
<pb:KR4d0070_WYG_003-27a>¶
風采來塵外才名入洛初清言還正始雅度合冲虛玉¶
氣千尋直金精百鍊餘雍容到巖廟一世共華胥¶
不與椿齡逺先傷棣蕚零宸章懷舊徳惠節入新銘後¶
世推名教當朝重典刑東維跨箕尾一化本同靈¶
謨明餘論在記博近書傳得謝三司重歸休五福全國¶
門迴鹵簿嵩麓望松阡天下中庸法寧惟伯始賢¶
　　　故端明殿學士工部尚書致仕清源王公挽辭¶
　　　　二首¶
<pb:KR4d0070_WYG_003-27b>¶
臺閣留風論藩垣著治功時皆推舊徳心自信孤忠驥¶
騁常疲險鵬摶不遇風晩年探妙理頓看世縁空¶
世徳承槐䕃朝評許棟材都堂陪八座近府阻三階燕¶
閣清宵閉佳城白日開南阡有一去冠蓋不重迴¶
　　　故兵部侍郎致仕安定公挽辭三首¶
晶粹分天婺深長自帝虞義聲髙北海政事達夷吾歴¶
職小司冦退身賢大夫獨嗟造化手不得鼓洪爐¶
經濟期成務康寧遽引年人知三事貴我愛二疏賢金¶
<pb:KR4d0070_WYG_003-28a>¶
石名儒刻弓裘孝子傳國書循吏傳誰在老成先¶
湖暖春波闊山晴宿霧開空觀素車過不復畫船來柳¶
外悲簫度松間送騎囘鄭人懐子産行灑有餘哀¶
　¶
　¶
　¶
　¶
　¶
<pb:KR4d0070_WYG_003-28b>¶
　¶
　¶
　¶
　¶
　¶
　¶
　¶
　樂全集巻三¶
