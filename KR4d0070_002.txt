# -*- mode: mandoku-view; -*-
#+TITLE: 樂全集
#+DATE: 2015-08-24 23:52:47.309723
#+PROPERTY: ID KR4d0070
#+PROPERTY: BASEEDITION WYG    
#+PROPERTY: JUAN 卷二
<pb:KR4d0070_WYG_002-1a>¶
欽定四庫全書¶
　樂全集巻二　　　　　　宋　張方平　撰¶
　　律詩¶
　　　㣲子廟¶
西伯巳招二大老東隣更棄三仁人元龜遂訖商家命¶
白馬永為周室賔抱器幸存天鳯祀喪邦都為牝鷄晨¶
可憐長發源流逺舊國猶存廟樹春¶
　　　秦州北山云是隗囂宫登城樓下瞰偶題¶
<pb:KR4d0070_WYG_002-1b>¶
宛下君臣實兒戯昆陽勝敗非人力劉秀其來異獨夫¶
隗囂何事為西伯送質巳是不能強保險明知本無策¶
惟其得士似田横後世英雄共嗟惜¶
　　　讀杜工部詩¶
文物皇唐盛詩家老杜豪雅音還正始感興出離騷運¶
海張鵬翅追風騁驥髦三春上林苑八月浙江濤璀璨¶
開鮫室幽深閉虎牢金晶神鼎重玉氣霽虹髙甲馬騰¶
千隊戈船下萬艘吳鈎銛莫觸羿彀巧無逃逺意隨孤¶
<pb:KR4d0070_WYG_002-2a>¶
鳥雄筋舉六鼇曲嚴周廟肅頌美孔圖襃世亂多羣盜¶
天遙隔九臯途窮傷白髮行在窘青袍憂國論時事司¶
功去諌曺七哀同谷寓一曲錦川遨妻子飢寒累朝廷¶
戰伐勞倦遊徒右席樂善伐干旄舊里歸無路危城至¶
輒遭行吟悲楚澤達觀念莊濠逸思乘秋水愁膓困濁¶
醪耒陽三尺土誰為翦蓬蒿¶
　　　題楊大年集後¶
天上靈仙謫人間秀氣涵朱絃清廟瑟美榦豫章柟富¶
<pb:KR4d0070_WYG_002-2b>¶
艶三千牘從容八十函(朱齡/石)典純追古昔雅正合周南溫¶
粹瓊瑶潤滋醲稼穡甘微中緘海蚌巧處吐春蚕璀璨¶
龍宫出精深虎穴探機衡成臲卼嵩洛入煙嵐(公勁正/不容權)¶
(倖謝病歸陽翟/因就除知汝州)寂忍修禪智虗柔慕史聃驥轅曽未騁¶
鸞馭不停驂巖廟登何數承明入獨三可憐經濟意舊¶
客記髙談(門人黄鑑録公/餘論為談苑)¶
　　　讀王朴傳¶
世主英威動九陽髙賢事業出巖廊何須夢卜疑千古¶
<pb:KR4d0070_WYG_002-3a>¶
灼見雲雷定四方小國霸圖㣲管葛當時人傑自蕭張¶
不終制作成遺恨律凖今猶在太常¶
　　　讀素書¶
孺子圮橋跪履年七章徳在榖城仙所言道徳帝王事¶
不比盤盂長短篇晩欲出塵應有訣初行遇漢豈非天¶
蕭曺勲業皆勞力寜似功成樽爼前¶
　　　過豐¶
劉季當年在古豐芒碭王氣已連空天機先露由啼嫗¶
<pb:KR4d0070_WYG_002-3b>¶
人意冥符自董公厯數有歸徒勝負風雲相㑹盡英雄¶
不然樊酈蕭曺輩盡老屠商掾吏中¶
　　　過沛題歌風臺¶
落托劉郎作帝歸樽前感慨大風詩淮隂反接英彭族¶
更欲多求猛士為¶
　　　題中陽里髙祖廟¶
縱酒踈狂不治生中陽有土倚兄耕晩遭亂世成功業¶
更向公前與仲争¶
<pb:KR4d0070_WYG_002-4a>¶
　　　臨淄同劉仲方作¶
迴合空山萬疊蒼磻溪投釣此開疆儒家俎豆連洙泗¶
戰國戈鋋接楚梁四嶽子孫終海嶼諸田意氣盡尸鄉¶
不惟仲父能輕重形勝由來自霸強¶
　　　劇孟¶
人物無重輕廟朝有失得世平徒匹夫時摇一敵國姦¶
雄望風塵冠劔動慙色治庭不論功聲名輝典策¶
　　　讀齊世家¶
<pb:KR4d0070_WYG_002-4b>¶
黙坐磻溪素髮垂商周於此繫興衰機深正似㤀機者¶
應被沙鷗靜處窺¶
　　　讀楞伽經¶
楞伽三萬六千偈百八句中成自性法法非法離法塵¶
心心無心入心病漸熟當似菴羅菓頓照猶如大圓鏡¶
龜毛兎角妄有無海浪空華不清浄¶
　　　讀混元經¶
五行生成本一氣曉此體用知命樞還元當復定金鏁¶
<pb:KR4d0070_WYG_002-5a>¶
過宿寜更懐蘧廬無質生質是丹地有象非象真壇圖¶
此途得道亦連袂遲晩須乗八景輿¶
　　　寂黙通真說因戒而定云是小乗漸法然至則¶
　　　　成大其致一也趙少師叔平覧之有疑見問¶
　　　　以此答¶
即定非存出入間照而常寂所居安將心起用知逾逺¶
有眼無光見亦難向上本來惟一路初機聊為立三闗¶
莫於此地分延促彈指時中海水乾¶
<pb:KR4d0070_WYG_002-5b>¶
　　　讀坐㤀論(并序/)¶
唐書潘師正傳初陶隱居傳正一之法於王逺知逺知¶
以傳師正師正以傳司馬子㣲故潘謂司馬正一至汝¶
四世矣陶隱居毎謂門人曰吾於建元永明間仕不過¶
奉朝請使吾爾時官得志豈有今日事耶詳此隱居所¶
得深矣然為時主禮重竟不見其異迹至人守中抱一¶
固不為異也至子㣲著坐忘論五時七候簡要易行本¶
自正一暇日覧味因成長句¶
<pb:KR4d0070_WYG_002-6a>¶
正一初傳王逺知後來體用益精㣲惟無矜貴為真地¶
但涉成虧即世機松徑風聲猶有待糠鑪火候事終違¶
便令直了九丹術不到坐㤀何處歸¶
　　　覽九丹上化經寄南都王宣徽君貺¶
上清紫簡世傳稀中有靈都妙㫖㣲雲霧披光丹鳯出¶
風雷接勢赤龍飛琴心三疊胎仙舞籥筦雙迎帝子歸¶
幸得九天真一訣塵勞何事尚依依¶
　　　讀穆天子傳¶
<pb:KR4d0070_WYG_002-6b>¶
八龍長騖造崑丘七萃前驅縱逸逰遇雪自裁黄竹唱¶
捧觴喜答白雲謳羽陵廣奏随風逝崦阜銘蹤共日留¶
惆悵璧臺人不返樂池遺恨素波愁¶
　　　讀樊川集¶
不遇元和得獻謨望山東北毎長&KR0821;獨賡唐律雅風後¶
更注孫篇俎豆餘霅水勝逰成悵望杜川歸事竟躊躇¶
中年遽使山根折盡寫雄襟在此書¶
　　　讀杜詩¶
<pb:KR4d0070_WYG_002-7a>¶
杜陵有窮老白頭惟苦吟正氣自天降至音感人深昭¶
囘切雲漢曠眇包古今萬壑入溟海一枝成鄧林掩抑¶
鬼神泣寂寥星月沈珠慿㒺象得玉看晶采尋穰穰豐¶
年榖磊磊殊方琛病源問岐伯兵畧須淮隂流寓四方¶
路浩蕩平生心毎覽述懐篇使我清淚淫¶
　　　題英烈王廟(伍子胥祠/在楚州)¶
固云志在修私怨破郢其如不利吳由此夫差心遂侈¶
䲭夷豈得謂非辜¶
<pb:KR4d0070_WYG_002-7b>¶
　　　東方朔¶
不獨巖扄與市塵金門亦可晦吾真孤風大義人誰見¶
宣室聊曽抗倖臣¶
　　　天聖中年嘗有異夢熈寕癸丑退居南臺聊記¶
　　　　舊事¶
凌空素閣彩霞鮮舊侣相容見九𤣥上下登梯一童¶
子逡巡離座六靈仙跪瞻寳案凝神久手納金匙受¶
記専病卧夜長思此境忽驚四十有三年¶
<pb:KR4d0070_WYG_002-8a>¶
　　　侯君房¶
爵位功名可自豪青雲志士豈而曹(嚴子陵謂光武曰/士固有志何至相)¶
(迫/耶)一朝黄鉞㸔看下(馮勤/傳)始愧狂奴故態髙¶
　　　被命中山以親老不赴書懐寄集賢曾公叅政¶
　　　　趙公¶
野懐常逐白雲飛疎拙那能合世機偶似曹溪一宿覺¶
巳多蘧瑗九年非畧呈幻事何須了惟願朝恩早放歸¶
它日蓮華峯下去猶期話道過黄扉¶
<pb:KR4d0070_WYG_002-8b>¶
　　　上三司蔡内閣¶
此日河南念賈生留將名字徹丹庭秋聲漸覺寒生樹¶
親老遥知獨倚扄徒繫車傍淹白晝得離韝上必青𡨕¶
公如未信牛間氣試掘豐城必有靈¶
　　　謝范天章薦應制科(明道/二年)¶
初闢明堂見帝軒此時寜得戀丘園程文懶謁春官氏¶
決策思干法扆尊千古聲名傳鶚表四方豪俊望龍門¶
若趨丹陛承清問何以酬知或敢言¶
<pb:KR4d0070_WYG_002-9a>¶
　　　次韻酬潭州周沆學士見寄¶
鼇背三山壓海濤雲䑓髙議接時髦一麾忽到江湖外¶
囘首方驚日月髙不善取容同曼倩且歌樂職學王襃¶
賈生自是長沙逺更弔湘纍賦廣騷¶
　　　貽龔懋¶
所至輒驚座歸來成淚痕憐君孤劔客擲謁五侯門驕¶
氣羞紈袴凉風憶故園時清經世事捫蝨為誰言¶
　　　寄徐白乆客襄漢¶
<pb:KR4d0070_WYG_002-9b>¶
避暑鹿門寺虗齋風竹凉草連䢵國逺水接漢川長寓¶
客懐江表騷人愛楚鄉京塵誠可厭君未捨名埸¶
　　　寄髙弁侍郎¶
大雅乆頽弊夫君真古人道維皇極正文著帝刑淳(公/有)¶
(帝刑/五篇)羙望鏘金石深誠照鬼神立朝惟一介為郡有遺¶
仁素尚陶𢎞景風流賀季真嵗寒松有節明瑩玉無塵¶
霜簡雖清重銅符亦乆迍老成急登用必有及斯民¶
　　　寄汾陽郭先生¶
<pb:KR4d0070_WYG_002-10a>¶
君家白雲外巖溜響嘈嘈絶壑風煙澹孤峰冰雪髙自¶
能無世累誰見有生勞指我蓬壺路瓊宫隔海濤¶
　　　寄三峰郭誠思¶
松檜峰前古栢林結茅無伴對幽禽鄙為浮薄八公事¶
獨入精㣲九聖心春斸晴川閒種玉夜開丹竈試還金¶
泠然風馭知何返三十六關雲路深¶
　　　訪朱先生值晝寝¶
一枕清風靖館深滿庭松檜鬰交隂此時真境誰人見¶
<pb:KR4d0070_WYG_002-10b>¶
月在泥丸日在心¶
　　　寄代淵¶
塵走我何勞巖棲君愈髙林齋且吟嘯世路盡風濤小¶
桂閒招隠西岷續返騷氣機衝不露承弁縱雙毛¶
　　　貽劉几¶
家自唐來世大儒惟君不肯讀家書春遊爛漫少曾醒¶
俊氣飄揚頻得盧早講猿公飛劒術更通風后握機圖¶
何時羽獵長圍合請看雲中一鶚孤¶
<pb:KR4d0070_WYG_002-11a>¶
　　　謝韓仲文學士送白竹簟¶
帶粉裁踈節&KR0466;霜剪翠筩鯨鱗鋪海浪鵬翅展天風暖¶
恐春水釋清宜曉魄融露華流沆瀣寒色凛崆峒栩栩¶
來荘蝶&KR1415;&KR1415;失夏蟲枕須松石碧幌鄙霧綃紅坐覺非¶
塵境䰟如在月宫北忩聊寄傲俗骨愧方瞳¶
　　　金陵乆旱喜雨呈運使韓綜學士提刑令狐挺¶
　　　　祠部及示諸府僚¶
江城風日燥將燃喜此滂沱僅有年諸澤氣交隂壓地¶
<pb:KR4d0070_WYG_002-11b>¶
四溟水立闊圍天廓開紫宙清凉界頓去驕陽跋扈權¶
須信化工人可代傅巖才業在三篇¶
　　　提刑祠部再和前篇猥為禱祈之應輒復次韻¶
　　　　且以見志¶
長吏憂民深望嵗諸侯閔兩著編年鵝鮮聊用遵明詔¶
尫鼻何能感上天五事肅時斂在宥九功美利属持權¶
守藩無状惟推分心在蒙荘内外篇¶
　　　謝浙漕劉忠順郎中送簟¶
<pb:KR4d0070_WYG_002-12a>¶
玉水一方光瀲灔霜華八尺翠琅玕卧來病骨殊清快¶
勝餌西山五色丸¶
　　　近自鍾山採松花和湯甚美按本草經木部上¶
　　　　品松花名松黄拂取似蒲黄輕身療病云勝¶
　　　　葉節及脂松脂一名松肪淪入地千年為茯¶
　　　　苓又千年為琥珀又千年為瑿一名茯菟通¶
　　　　神而致靈和魂而鍊魄明竅而益肌厚腸而¶
　　　　開心調榮而理衛上品仙藥也乆服延年陶¶
<pb:KR4d0070_WYG_002-12b>¶
　　　　隠居云松有脂潤又&KR0466;冬不凋理為佳物金¶
　　　　匱方書葛洪所撰仙經曲晨丹用琥珀鍊合¶
　　　　送湯一甖呈仲文學士¶
青松北山麓春蘂摘金團芳澤逾肪節滋華本嵗寒功¶
傳上品藥餌勝曲晨丹一泛彤霞液天和入肺肝¶
日精月華所滋結金匱瓊笈稱靈珍味勝仙人掌中露¶
色如遊女衣上塵餌之伐邪鍊神魄乆且長年登髙真¶
輕瑿茯菟乃淪滓嘉賞當問清遐人¶
<pb:KR4d0070_WYG_002-13a>¶
　　　居憂過祥制示辰長老¶
流景無端隙駟馳永懐頋復感慈闈幸兹門外車馬少¶
更復朝中書信稀衰颯顛毛素絲短芒佯病眼亂花飛¶
舍西賴與招提接時叩禪闗話祖機¶
　　　貽辰長老¶
同流誰往還終日掩柴闗璧觀少林寺門風先洞山(師/承)¶
(臨濟源/出洞下)道埸随處是心地本來閒指我常河水都&KR0111;&KR0066;¶
髮斑¶
<pb:KR4d0070_WYG_002-13b>¶
　　　離都招友人¶
車馬交塵路不停勢家門巷宻如萍張湯筋力奈寒暑¶
樓䕶口舌摇風霆機牙潜發如馳傳聲影相連若建瓴¶
此地豈容山野客盍歸乎來掩巖扄¶
　　　慶䑓韓子華寄示清居大士牧牛圖頌酬寄長¶
　　　　句¶
香嚴昔向溈山住只作田翁學牧牛路絶纎塵寜見迹¶
野無寸草漫迴頭晴天任去雲作伴露地閒眠夜不収¶
<pb:KR4d0070_WYG_002-14a>¶
却問清居真了未樹邉蓑笠為誰留¶
　　　都下别友人¶
海内故人少市樓新酒醇與君聊一醉分袂此殘春北¶
道邢䑓路東州泗水濵相期復何處京洛舊風塵¶
　　　寄魯平¶
平也青雲器鄉評推孝亷髙懐焦尾澹壮節湛盧銛與¶
我偏心照論交以道詹逸羣容策蹇美盼對無鹽振楫¶
期同濟提衡豈致嫌前年稅征鞅彌月憩衡苫環堵藜¶
<pb:KR4d0070_WYG_002-14b>¶
為榻圭門席掛簷未曽憂四壁聊與醉青帘且黙何嘗¶
說雖寒不附炎伏龍當自起躍馬要誰占舌在居貧樂¶
情親茹蓼甜雅遊傷遽散流景頋將淹信㫁傷秋鴈愁¶
多伴夜蟾不堪男女淚北望一漸漸¶
　　　寄郭誠思華下茅齋¶
舍在世塵外松扉夜不関心同秋水靜身共野雲閒自¶
得逾三樂誰堪話九還它年玉泉約何以救衰顔¶
　　　寄題都下知友山亭時在新定¶
<pb:KR4d0070_WYG_002-15a>¶
古郡利名外萬山雲靄中思君痛飲處累石小軒東觀¶
闕風光近郊園野趣同溪頭對魚鳥未羨舞裙紅¶
　　　菴堂書懐呈郭誠思¶
曉駕白龍車氤氳入紫霞翠微雲外路碧落月中家駛¶
過剛風騎閒如迥漢查幽忩一欹枕世慮自空花¶
　　　誠思約以初秋東來相過輒馳短韻以速行期¶
已聞露葉寒蟬急休待霜空曉鴈催不是相思閒命駕¶
無為弟子望師來¶
<pb:KR4d0070_WYG_002-15b>¶
　　　留别所知¶
雪擁歸程朔吹寒來時孤劒繫征鞍此行誓不忘知已¶
昨夜為公重一彈¶
　　　熈寕壬子嵗寄丁未同甲諸公秦亭吕宣徽寳¶
　　　　臣汝隂歐陽公少師永叔京下王尚書仲義¶
　　　　(時並六/十六嵗)¶
百二十年名上夀浮生百嵗實稀聞百年三萬六千日¶
今巳三分過二分嘯歌獨喜齒全在文字看來眼未昏¶
<pb:KR4d0070_WYG_002-16a>¶
酒量雖衰猶得醉塵中人事自紛紛¶
　　　聞翰林承㫖宋子京尚書捐館¶
平昔雍容兩禁游共陪帷幄奉咨謀功名不到麒麟閣¶
詞賦空傳鸚鵡洲事業三朝虗物望聲華一代擅風流¶
清時只作文章老誰識深懐藴九疇¶
　　　哭劉潜¶
嘗謂君才似武侯草廬牢落臥龍愁天公不念蒼生故¶
元叔堪憐郡吏休蒿野已埋經國策巖廊誰是富民侯¶
<pb:KR4d0070_WYG_002-16b>¶
朝廷今始思英俊不見庖丁刃一投(君没二年西陲聚/師朝廷挍用才士)¶
(而碌碌/競進矣)¶
　　　聞郭誠思解化¶
溪堂月榭幾分盃暫住三峰約便囘(君近從東/平歸華)齋榻忽¶
留青竹去庭除不待玉棺來人間如幻寜同恨天上修¶
文亦用才(顔囘王弼皆為/帝所修文郎)碧秀煙雲無限好此生勿復¶
望崔嵬(太華東曰玉秀峰一曰碧秀黄神谷過峯下水/聲聞百歩外僕嘗與君遊而樂之約營居其下)¶
(方得地/且葺之)¶
<pb:KR4d0070_WYG_002-17a>¶
　　　簡徐登道人¶
聞說頻來帝里遊藥鑪何日得同流勸君只就紅塵裏¶
撥轉河車萬事休¶
　　　葛居士詩(并序/)¶
葛居士名自成絳州曲阿人世農家貲業富贍天性至¶
孝喜誦佛經以父母疾凡燒六指於鄉黨有行義壮而¶
染惡疾漸劇且将自沈於汾水夕有老父過其家而求¶
宿與之語居士更悟向之所為妄著我見爾詰朝挺身¶
<pb:KR4d0070_WYG_002-17b>¶
行乞抵華隂遂登蓮花絶頂茹草木精脩五年辛勤備¶
至眉鬚復生鼻通息聞華隂人郭誠思有道造焉誠思¶
欣納之然但以為丐者不知其鄉里族姓也見誠思不¶
食亦不食乆之誠思諸兄惡之數詬逐居士遜辭不見¶
容因自道姓名謂誠思曰余曲阿人初行來時家不知¶
也今一歸亦善君為遣人告余家誠思遣僮徃告之旬¶
浹兄弟僕馬來迎比近鄉邑父母及其子皆至相見悲¶
喜去其家二十里所白其父母曰兒之來以絶二親之¶
<pb:KR4d0070_WYG_002-18a>¶
望念也浮世幻縁縁盡即離請從此别端坐泊然而逝¶
居士不識字諸經皆口授而誦之及自峯頂而下出語¶
皆成偈頌時亦為詩章理意髙逺不類世俗之辭其偈¶
句有妙法白蓮清浄脩又云法眼觀時世稀有俗眼觀¶
時是癩人今採其句為葛居士詩云¶
三峰頂上五經秋妙法白蓮清浄脩無數天花常自散¶
真空性水不停流病癡誰問維摩詰俗眼徒嗟冉伯牛¶
别有妙身諸相具金剛堅固異浮漚¶
<pb:KR4d0070_WYG_002-18b>¶
　　　月夜吳春卿蘓儀甫相過㑹飲忽聞五鼓遂同¶
　　　　入朝¶
清風凉月滿前軒邂逅相逢索酒罇東有啓明俄動色¶
北來寒鴈亦驚魂相車未過塵先起宫漏纔終市早喧¶
階下從人催上馬百官巳是簇朝門¶
　　　寄崆峒天水公¶
先生莫可測滄海逺沈沈詹尹徒端策昭文不鼓琴一¶
丸天上藥幾日靜中吟安得菊花酒盈巵金液深¶
<pb:KR4d0070_WYG_002-19a>¶
　　　赴錢塘吳江道中寄侍讀王君貺侍郎(時王赴/太原)¶
畫舩浮震澤煙水接秋空一霎過雲雨滿帆開岸風酒¶
旗蓮蕩裏僧刹橘洲中何似并州路塵髙馬隊雄¶
　　　趙先生王屋杖¶
待月移肩倚聽琴向膝横溪橋經雨滑山屐入雲輕擊¶
水乖龍起書空老魅驚夜歸聞石響鶴舞逺來迎¶
　　　中秋夜清思䑓獨坐對月寄太傅曽魯公宫師¶
　　　　趙公¶
<pb:KR4d0070_WYG_002-19b>¶
萬籟沈聲羣動息纎塵絶跡片雲無此時何物名身世¶
　一㸃靈光徹太虛¶
　　　蘇子瞻寄鐵藤杖¶
隨書初見一枝藤入手方知鍜錬精逺寄只縁憐我老¶
閒擕常似共君行靜軒獨倚身同瘦小圃頻遊脚為輕¶
何日歸舟上新洛拄來河㟁笑相迎¶
　　　西齋偶書¶
祖録㤀筌後丹鑪住火時浮生更無事燕坐復何思暖¶
<pb:KR4d0070_WYG_002-20a>¶
日移棊局寒風促酒巵世間安樂法不獨浄名知¶
　　　南原觀田¶
日長春事動田野膏脉輕草青布榖過桑緑新蚕生雨¶
足有酒色社近聞鼓聲牛羊暮歸飽舍中燈火明¶
　　　和叔平少師見示知足吟談宗㫖也¶
昨日㸔公知足吟寂然不動至人心視身無實元泡幻¶
觀世皆空謾古今忽忽嵗窮駒度隙塵塵事過鳥遺音¶
從來兩箇泥牛鬬一任相將入海深(大梅云我見兩箇/泥牛鬬入海直至)¶
<pb:KR4d0070_WYG_002-20b>¶
(如今無/消息)¶
　¶
　¶
　¶
　¶
　¶
　¶
　樂全集巻二¶
