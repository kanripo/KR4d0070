# -*- mode: mandoku-view; -*-
#+TITLE: 樂全集
#+DATE: 2015-08-24 23:52:47.843543
#+PROPERTY: ID KR4d0070
#+PROPERTY: BASEEDITION WYG    
#+PROPERTY: JUAN 卷三十二
<pb:KR4d0070_WYG_032-1a>¶
欽定四庫全書¶
　樂全集卷三十二　　　宋　張方平　撰¶
　　牋啟¶
　　　授翰林學士謝兩地¶
伏奉制命授前件職者王人傳召怳候㫖於銀臺禁從¶
參華遽躋名於王署胡然冒寵惕不自容伏念某識昧¶
事微學無師術幄筵臨䇿嘗率爾以應書衡石親程誤¶
擇焉而中等射豈期於没羽博偶快於成盧遂齒清游¶
<pb:KR4d0070_WYG_032-1b>¶
俄陞近綴寖踰始望益駭償來虚舟無競於風波疎籟¶
寧諧於鍾吕矧此浮鰲之地深切翔螭之庭號令所頒¶
猶決大河之水樞機有益或助泰山之雲自匪時髦必¶
孤職選顧忝塵之非次抑薦寵之有初兹葢某官申迪¶
儒猷早熙天縡霧露之潤䝉物咸濡桃李不言成蹊在¶
下致夫煢陋濫此凝嚴惟勉蹈於忠方庶逭譏於朝議¶
退深愧畏罔既敷宣¶
　　　謝直集賢院¶
<pb:KR4d0070_WYG_032-2a>¶
䝉恩充前件職者伏以國家懋建百職分治衆政惟是¶
圖書之府為養材用之宅天下英俊萃為淵藪至于巖¶
廊承弼之重帷幄侍從之列凡邦之彦由此其選服命¶
無忝必士之擇如某者材靡堪乎諸用藝弗精于一家¶
天與愚野之姿早習汗漫之技遭時獲售解巾從政姑¶
胥下邑吳江之水清㑹稽東郡越山之雲白皆仕宦逍¶
遥之地實朝廷愛育之私况堂有二人年髙多病旁無¶
手足與同喜懼所畏迹涉乎寵利之末敢以身徇乎耳¶
<pb:KR4d0070_WYG_032-2b>¶
目之前而辟書交來皆自其聽過朝㫖除遣抑由於名¶
使引趨陛㦸臨錫笥衣且謂陋才頃塵詔選免給尚書¶
之札遂參麗正之游豈無老成之人盖有膚敏之士學¶
則稽古才堪成務居然廏騄未登伯樂之圖奚此社樗¶
飜回匠石之顧此盖某官深懷奬善助國樹人導源使¶
流本乎長者之論憑風載響成兹豎子之名致此莝微¶
謬膺推擇敢不深考所履益期寡咎冀於風雨之晦見¶
乎雪霜之色愚柔自勉無怠乎百千涓撮未遺或增乎¶
<pb:KR4d0070_WYG_032-3a>¶
萬一上報施生之大次酬薦寵之私過此以還未知所¶
措¶
　　　謝賢良方正登科¶
伏奉制恩濫䝉選第丹扆出策臨問乎大政青幄陳對¶
居慙於昧理惟設科之體大矧取人之材難敢自謂能¶
期於一得撫心知沗被恩良優昔漢之官人並開數路¶
唐之辨論廣設衆科故其名公偉人磊落之器由此其¶
選昌言讜論經濟之具於是乎在國家受命祖宗稽古¶
<pb:KR4d0070_WYG_032-3b>¶
已治不有咨周于下時延特起之士求聞警切之言竒¶
傑之才間復出萃風流不絶于兹有人皇上統攬九維¶
緝熈百志惟是事事之備念夫安安之難復舉方聞講¶
求王務自非發論合乎正道可以美教化䇿事得其逺¶
體可以尊朝廷有大制度能探沿革之本當大施舍能¶
折損益之衷理之淵源無不貫物之情偽無不通則安¶
能沛然來思膺兹訪逮建髙誼而列上副清衷之虚佇¶
如某者一介自守諸慮本恬生遘昌期世蹈淳則幼居¶
<pb:KR4d0070_WYG_032-4a>¶
里社知從田蘇之㳺早喜古學時就君山之講逍遥内¶
樂拂略世紛未知朝市之中為趨利名之處一壥莽甚¶
四壁落然無如親甘始謀禄食屬深詔之再下辱宗工¶
之交薦時以異等對於大廷初命起家典校四部之籍¶
有民與社庇身百乘之邑幸在僻處居多暇時因得緝¶
所管窺暨嘗道聽聊補稗官之説歸備遒人之獻亦既¶
奏御留置乎尚方俄復得㫖許預乎大對延閣覆實有¶
司上名得召便殿咸如初禮射之飲羽徃嘗出于邂逅¶
<pb:KR4d0070_WYG_032-4b>¶
昏于注金大懼失乎兢跼上倚公朝之明不恤狂言之¶
罪十駕已病未知税鞅之所九霄云逺莫遇便風之勢¶
昔平津再上初非優等劉蕡如何乃猶不第敢以一得¶
之慮邀乎萬全之功且自復六科逮兹十祀詔書三下¶
中選幾人夫何不材再濫名等自非朝家樂育宗儒¶
慎擇豈此孤陋而能致然此蓋某官公議無阿斯文自¶
任四方依乎光景下自成蹊深慮屬乎孤平優為之地¶
致兹庸薄獲被甄收得不夙夜丹心初終一節敢趨末¶
<pb:KR4d0070_WYG_032-5a>¶
路以徇耳目之前義不苟生而為戮笑之事上全國體¶
之重下報化鈞之仁過此以還未知所措¶
　　　謝茂材異等登科¶
六月二十六日皇帝御崇政殿引對釋褐授前件官者¶
奉對廣墀曷塞天臨之問校讎秘府獲陞仕進之階服¶
寵良優撫顔有靦竊以漢詢三道博觀儒術之精唐張¶
衆科務盡人材之廣歴世得士兩朝最光越五季之屯¶
期廢先王之舊典語道斯下由時無人我皇家之茂興¶
<pb:KR4d0070_WYG_032-5b>¶
大一統以光宅早自先帝爰舉六科咨周自乎搢紳虚¶
懐及乎巖壑庸得佳士不減前朝主上嗣擥寶圖祗守¶
神器特頒深詔用述先猷招致英髦躬御便座詢質經¶
術講求治方冝得異材以稱上意如某者肖靈非粹承¶
學不精生而被化之醇家有業儒之素區區一志斷斷¶
無他若夫天人之大端皇王之髙致質文更救之弊禮¶
刑相須之冝時之所以安危法之所以治亂竊嘗探其¶
統紀究其宗原而屢預計偕輒從試罷鉛磨易巻蹇䇿¶
<pb:KR4d0070_WYG_032-6a>¶
益疲間遭細札之書復起方聞之士東方自薦或奏牘¶
以三千北海飛章或舉才於累百惟時孱薄分自晦淪¶
乃為邇臣收諸過聽猥聞名於宸極爰得召於公車有¶
司辨材敞蓬萊之仙藏凝旒親䇿設户牖之黼筵聖謨¶
淵㣲天聽髙邈收至聰而託不逮寛後害以盡下情遘¶
遇闊希愧才疎陋考經㣲義曽乏一家之精訪國大猷曷¶
通萬事之紀敢曲學以阿世姑悉心而効愚錐置囊中¶
鋒稍銛而必露矢注弦上勢必發而不留盖倚公朝之¶
<pb:KR4d0070_WYG_032-6b>¶
明退無蕭斧之畏遲從罷遣無覬甄收豈謂登衡石百¶
斤之程收芻蕘千慮之得言如綸而加寵衣在笥以班¶
榮延閣之冨圖書典校乎四部大邑之有民社庇身于¶
一同寘之俊㳺施于官政深惟叨假實過沗僥此盖伏¶
遇某官燮友萬微曲成庶物思廣上聽盡社禝大臣之¶
心樂育賢材敦太平君子之志器盡成於陶梓物無遁¶
於權衡致此顓䝉亦獲成就竊循頂踵誠有源流敢不¶
祗服官箴遵飭名檢憂深思逺敢苟利於當時積精㑹¶
<pb:KR4d0070_WYG_032-7a>¶
神尚致勤於他日過此以徃未知所裁¶
　　　江寧府謝上與兩地¶
伏䝉聖恩授前件職就移知江寧府者叅華秘殿易守¶
名藩復親帷幄之嚴仍當方面之重寵靈蕃集優幸殊¶
多伏念某閥緒單平性資䝉固早遘嘉亨之運薦更清¶
要之塗内省短材實安拙分區區一介之守義不自欺¶
碌碌羣居之間心無與校知公朝之為恃忽險俗而弗¶
虞姑勉寛身之仁竟集圖全之毁駭機激矢奔車共塵¶
<pb:KR4d0070_WYG_032-7b>¶
魯酒致邯鄲之圍枸醬開崑崙之道國章有體廟論無¶
私解籍禁扃假麾便郡方思補過内惕於危衷豈意疏¶
恩遽還于榮路垢疵一蕩坏陶再新此盖某官道賛穆¶
清誠通化育折金投冶鍾鼎陳於大廷斷木就工犧象¶
薦于清廟故兹甄録逺逮空疎敢不恪守官箴期終素¶
履風雨如晦信晨警之匪渝雪霜既零保後凋之靡變¶
冀酬洪覆用報大鈞¶
　　　賀宋侍郎入叅知政事¶
<pb:KR4d0070_WYG_032-8a>¶
伏審祗若帝咨入叅邦政伏惟慶慰恭以國家基圖廣¶
厚源流深長亶三后之典刑極百王之軌物念從間歲¶
政出兩宮姦微據乎事權女謁干乎王度彛章就紊順¶
氣為愆誠士悼心思投䑕而忌器匪人得志悉牽牛而¶
蹊田當此一時夫惟自信儻非秉心忠敢達義深明周¶
旋依于本朝造次合乎正道則孰能不虞彼衆迥出其¶
朋深懐憂君之心首建復辟之議言雖甚宻固慎出¶
於户庭聲實能飛盖隂騰于涂道天惟助順已則為仁¶
<pb:KR4d0070_WYG_032-8b>¶
屬主上躬擥寶圖再造區極天機發于時晦睿德昭乎¶
日躋大明東升廓重隂而霽静北辰上正拱衆緯以經¶
行宗社之靈妥安朝野之風清迥正人道長理古事同¶
圖任舊良果歸全德伏惟某官懿猷㑹極清照造形以¶
中庸至誠之道治心用春秋原情之法臨事知幾如易¶
多識如詩如樂易良如書疏逺服邁先憲誕宣古人之¶
猷啟迪上心先&KR0993;天子之命早侍顒卭之席雅膺體貎¶
之隆帝多賈傅之才夜談每乆王錫康侯之寵晝接甚¶
<pb:KR4d0070_WYG_032-9a>¶
頻而静履保常冲光處易止水均乎澄撓定鑑絶於將¶
迎爰入告於忠謨故出司於留鑰㑹聖神之獨運正紀¶
律於大中思庸俊良乃眷東顧發節首召賜傳促歸地¶
密楓宸奉穆清於奥殿望崇槐位貳燮友於鈞庭佇當¶
正耀階符調元鼎席協四隣而同德期萬物於由庚遐¶
考輿情大同末志如某者聲猷不振神調且卑有數篋¶
之陳書傳為緒業無一壥之舊墅得以自存頗游心於¶
藝文幸飾身於端甫頃逢盛德實尹陪京幸占籍於版¶
<pb:KR4d0070_WYG_032-9b>¶
圖得通名於屏樹一昨再頒温詔旁取沈英獨奬録於¶
不材為薦聞於丹扆迥清暉於蔀隙吹和律於不毛假¶
諸箕斗之名䝉以虎豹之鞟木僅不雕之朽徒累名工¶
金非自躍之竒第憑巧冶特達成造之力始終顧遇之¶
私每頂踵以竊循壓丘山而未重側聞登拜潜動鄙中¶
盖為元元喜仁人之進用寧惟𤨏𤨏賀大厦之落成陶¶
化所施懽諧率協伏祈上為朝廟倍保福禧¶
　　　杭州范資政¶
<pb:KR4d0070_WYG_032-10a>¶
兹者承恩巾檢還著内朝復親帷幄之華仍忝藩垣之¶
重光靈下逮優幸殊多伏念某治世為修散才乏用薦¶
更臺閣之要乆依户牖之嚴竊戒懼於奔沈每逡巡於¶
寵利知公朝之為恃忽險俗而弗虞解籍禁扃假麾便¶
郡方釋駢枝之累自容蓬艾之隂反視聽於希夷收精¶
神於蹇淺安諸拙分聊以窮年豈意中途遽還近綴炎¶
凉未易渥澤惟新此盖某官時取典刑道恢忠恕言發¶
乎邇世皆信其大公已則為仁物咸䝉於平施致兹甄¶
<pb:KR4d0070_WYG_032-10b>¶
録爰暨空疎自省䝉姿粗存素守若鈞與引寧違權度¶
之平終白且堅豈受磷緇之變庶幾逺節用荅厚知¶
　　　滁州謝上與兩地¶
昨奉勅差知滁州軍州事已於十月初五日到任上訖¶
兩禁近班歴要途而知沗一麾支郡䝉便地以為優早¶
依坏冶之仁適遂榆枋之分俯仰知幸成虧盖常伏念¶
某與世闊疎持身簡易上加憐於拙守俯垂祐於孤蹤¶
恥於諔詭之為庶乎忠恕之道蕭然逺籟豈諧鍾吕之¶
<pb:KR4d0070_WYG_032-11a>¶
音泛若虚舟不較波瀾之勢踐歴清華之列逡巡寵利¶
之間控地卑飛謂見寛於雨彈曲轅蟠䕃竟不捨於風¶
斤有惻仁心免銷毁骨瀕淮近甸依山僻城值歲大穰¶
與民同泰事務殊簡㫖丼粗充悄悄危衷雖未寧於臲¶
卼昏>昏>病眼得少嗇於精明此盖某官衡度盡公陛亷¶
存體駭機初發誠激矢以難留和律徐吹頋枯荄而必¶
及敢不静循士檢動謹官箴助德澤之微分荅陶埏之¶
大造¶
<pb:KR4d0070_WYG_032-11b>¶
　　　謝轉運使奏舉¶
伏審某官過聽不材露章聞上俾部縣之陪長玷㑹府¶
之介賔惟東南之奥區稱仕宦之佳處提封二淛列部¶
百城陟其有聞黜諸無狀弊兹羣吏之治繄在上官之¶
論若夫文雅名流亷能幹吏固相望於著職皆屬意於¶
寵知何此謬庸猥承刻畫如某者學無師法識闇事機¶
須被詳延幸承訪逮㩁之國論昧古今治亂之方斷以¶
經疑謬聖賢述作之趣分當報罷俄忝恩收塵延閣以¶
<pb:KR4d0070_WYG_032-12a>¶
起家得通邑而試政疆里逾於百乘版圖倍乎萬家歲¶
屬薦饑民艱粒食惟深仁之不忍哀疲氓之就隮夙宵¶
一心綏救百術年用大有民咸安生利興而害除私餘¶
而公足頋叨撫字徒謹遵承鈍鉛費於磨礪羸蹇勞乎¶
鞭䇿所虞廢職上黷於刑書敢意誤知優稱於薦牘此¶
盖某官與人道廣樂善誠深匠伯視材盡輪轅之曲直¶
陶工作器就缶甓之方圓將激起於後生故奬推乎一¶
介退量鄙陋實辱甄揚敢不勉强為仁顛沛以禮佩服¶
<pb:KR4d0070_WYG_032-12b>¶
名教之樂感慨忠義之名所冀近雅不流中清廟之琴¶
瑟負重無撓堪明堂之棟梁上報惠於巳知免貽羞於¶
士友荷卵翼之攸漸循頂踵而豈忘¶
　　　上宋參政¶
伏以推揚士類采拔人材乃賢公之美名抑清朝之本¶
務近世何者兹道闕如豈意猥才親逢真賞濫首布衣¶
之舉得窺黼座之光推行量能固出諸生之下乘風託¶
景遂成豎子之名伏念某立節無竒少文近野為學荒¶
<pb:KR4d0070_WYG_032-13a>¶
略曽弗究於一家賦性闊疎復靡堪於諸用但弓裘不¶
可以廢業而簞瓢非所以養親聊干禄以代耕實亡心¶
於過分無何天幸孤奉恩知遂霑一命之榮遽叨百乘¶
之長回瞻屏樹宛在霄衢幾疏記而欲通比内函而輒¶
止盖騰口説者為感之末中心藏者實義之深故將略¶
其外而篤諸誠捨乎薄而居其厚此其志之所在非敢¶
引而自疎仰料汪汪之寛垂諒區區之懇恭惟某官懿¶
文通理吉德蹈中明浄無瑕若青天白日精粹不耀如¶
<pb:KR4d0070_WYG_032-13b>¶
璞玊渾金掌邦家之衡繩固名教之律度磊落大節著¶
於危疑之時幾微逺猷施于醇静之治今夫璇璣在政¶
金鉉調元明堂布政之宮方資坐論東閤翹材之館尚¶
接末游素琯候深黄扉地隔方引領於海上徒馳神於¶
日邊伏惟作德逸休代天燮友神明所祐戩穀具宜更¶
冀上為廟朝倍綏福履¶
　　　賀樞密蔡侍郎¶
伏審祗若咨俞升庸宥密伏惟慶慰竊以貫兵民而議¶
<pb:KR4d0070_WYG_032-14a>¶
政兹實舊經别文武以命官厥惟近制專廟謀於先勝¶
對鈞軸以平章屬我治朝丕迪王道海寰一統神旗無¶
指伐之行隣敵稱和齋鉞息受成之命朝廷禮讓民俗¶
宴安是以搢紳士人習守兵鈐之禁貔貅戎旅罔知戰¶
陣之容姑息厚而兵驕威罰弛而將惰竭天下之賦廪¶
稍不充輸上林之藏賞頒亡度且軍志之重糾命為先¶
蹈水火而必前當急難而奮效豈此治寧之日先成貪¶
慢之風譬有不戒之虞其將何術而用自非權知適變¶
<pb:KR4d0070_WYG_032-14b>¶
略出經時密而後神達夷吾之妙慮取之必與得柱史¶
之深機過聖上志在求理之辰罄忠臣知無不為之節¶
則何以興舉敗度提振頽綱安匪忘危不謀朝夕之逸¶
備於無患永貽子孫之休仰寵拜之得賢實廟朝之繫¶
望恭惟某官徽明應世忠淳自天道無磷緇温其美玊¶
之□量容澄撓淵兮止水之清迪吉德以佐王服常修¶
而簡上若乃裁帝綸於清禁分侯瑞於价藩執國憲於¶
南司㑹邦財於北省聽民衆治理四匭之上封考吏六¶
<pb:KR4d0070_WYG_032-15a>¶
亷總三鈐之比績率由至正亶與僉諧方主上大振典¶
刑再新區極正人道長理古事同某官嘉㑹此時光膺¶
陟拜密勿樞衡之地矢明帷幄之謨至于朝紱之老成¶
士林之識者聞斯命矣咸曰休哉佇當正耀階符調元¶
鼎軸恥為管晏豈曽西之敢當必致勲華乃阿衡之自¶
任竊惟孤藐最荷頋私髙見品題謂是絶塵之力優加¶
賙恤俾忘捧檄之羞虚當國士之知寧效野人之獻側¶
聞嘉拜有激懦衷方歲薦饑乃值京坻之積臨川未濟¶
<pb:KR4d0070_WYG_032-15b>¶
更觀舟楫之雄調燮所施邇遐胥抃朔風嚴沍密闥深¶
凝迹方逺於霄程心徒留於屏樹伏惟上為邦國倍保¶
崇髙¶
　　　知陳州謝上啟¶
右某啟奉勅差知陳州軍州事已到任上訖伏以太皡¶
之墟肇自上皇之世有媯之後爰開盛德之風承京師¶
首善之流實勲舊均勞之地祗膺朝命濫領藩麾伏念¶
某平世為修散材乏用更臺閣之要乆依户牖之嚴海¶
<pb:KR4d0070_WYG_032-16a>¶
鳥暫留亦受太牢之饗風簫忽過豈諧雅奏之和頃解¶
郡章獲歸里社冀安末節遂以窮年攝迹閒曹分從於¶
病廢長民近輔復被於詔除此盖某官秉國治均賛時¶
化育亮采通於百志燮友周於萬微大道甚夷至誠斯¶
格敢不仰䖍存録自力衰疲更礪鉛刀聊施於一割所¶
憂駑乘難效於長驅過此以還罔知攸措¶
　¶
　¶
<pb:KR4d0070_WYG_032-16b>¶
　¶
　¶
　¶
　¶
　¶
　¶
　¶
　樂全集巻三十二¶
