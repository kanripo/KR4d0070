# -*- mode: mandoku-view; -*-
#+TITLE: 樂全集
#+DATE: 2015-08-24 23:52:47.943152
#+PROPERTY: ID KR4d0070
#+PROPERTY: BASEEDITION WYG    
#+PROPERTY: JUAN 卷三十七
<pb:KR4d0070_WYG_037-1a>¶
欽定四庫全書¶
　樂全集巻三十七　　　　宋　張方平　撰¶
　　神道碑¶
　　　推誠保徳崇仁守正忠亮翊戴功臣開府儀同¶
　　　　三司守司徒致仕上柱國岐國公食邑一萬九¶
　　　　百户食實封三千九百户贈太師兼侍中諡¶
　　　　曰恭潁川陳公神道碑銘(并序/)¶
褒忠之碑者體天法道欽文聦武聖神孝徳皇帝神筆¶
<pb:KR4d0070_WYG_037-1b>¶
所題以表揚故相贈太師兼侍中岐國公執中之遺烈¶
也惟公再登元宰當國之重體直方大實有常徳素履¶
終吉不失其正故聖上兼天日之明稽春秋之義顯其¶
大節章示無窮夫其誠心之所感者深故於恩禮之垂¶
荅也厚教勸流於朝序盛美光於國牒君臣之道斯為¶
至矣謹按公字昭譽豫章南昌人烈考韓國公恕以器¶
望忠力參知政事太宗真宗時為任職舊臣總邦計十¶
餘年典刑在朝功利在民逮今計府凡財策利權率循¶
<pb:KR4d0070_WYG_037-2a>¶
陳侯故事終於尚書左丞集賢殿學士公風骨英秀氣¶
韻粹深河目犀角居然公輔之表初以廕授秘書省正¶
字非其好也學問通大義不為章句志欲以竒䇿髙議¶
感結明主自致功名初仕衛尉丞監征慶州值朔方款¶
格疆場解戍條逺御之略上河西兵機五事繇此聲迹¶
聞於時秩滿知泉州惠安縣復拜疏論時政語侵要近¶
益逺徙知梧州公奮曰天子眀聖匹夫㒺不獲自盡度¶
吾材必有當者研精覃思著當世之務撰復古要道三¶
<pb:KR4d0070_WYG_037-2b>¶
巻驛置上聞章聖覧而善之曰此固名父之子為國敢¶
言可用也即召赴闕是時今上盛徳日新而未出閣天¶
下屬望大臣莫敢為言公又上演要三篇發明家國大¶
䇿請時建儲位以正萬邦叅用公卿兼領保傅諷諭詳¶
切出於精誠書奏天子異焉翌日袖以視朝先出他疏¶
於執政曰何如皆賛曰善帝指所袖曰是更有佳奏即¶
公所上三篇也復出示之執政相頋媿謝既而召公對¶
便坐慰問移刻擢為右正言先是諫署乆不補繇公始¶
<pb:KR4d0070_WYG_037-3a>¶
復置貟公既以納說時君被遇特達思効忠益展意無¶
所依違表請増諫官延讜議每言事引大體慷慨輒見¶
荅禮權寵忌之屬御試進士以公編排試巻坐第次小¶
差罷諫職還衛尉丞𣙜酤岳州永州改太子中允通判¶
歙州撫州累年江湖天聖初還朝遷殿中丞復正言上¶
雅知公意將顯用公前在諫官常論曹利用事至是利¶
用言宜且試之治民復出知漢陽軍嵗餘召還道丁内¶
艱服除補三司判官復知諫院直集賢院提舉在京諸¶
<pb:KR4d0070_WYG_037-3b>¶
司改尚書工部貟外郎兼侍御史知雜事賜三品服遷¶
刑部員外郎充三司户部副使拜天章閣待制知應天¶
府徙江寧府遷工部郎中知揚州召還上志先定用公有¶
指宰相復有間言者除龍圖閣直學士知永興軍未幾拜¶
右諫議大夫同知樞宻院事昊戎叛命西師暴野嘗被手¶
詔問經制方畧條畫敷啓多見納用乆之罷知青州㝷拜¶
資政殿學士工部侍郎充陜西兵馬都部署經略安撫¶
招討使兼知永興軍羌大入朝郍攻圍延安連㧞堡戍¶
<pb:KR4d0070_WYG_037-4a>¶
再踐平涼塞覆軍殺將邊鄙日聳天下被其勞詔公徙¶
幕府囘中示鎮撫之重固闗陜根本公下令諸路凡騎¶
冦來鈔擄獲自入故其戰人人知趨利除野堅壁詐力¶
必屈是嵗賊果犯河外破豐州斷麟府西陲盜衰止公¶
以謂兵事尚神密千里禀命舉後機㑹非所以制勝宜¶
屬四路各保疆圉治軍禦㓂可濟事功累表便宜且歸¶
兵柄朝議善其䇿就除知陜州復徙青社沂州卒王倫¶
害戍將搆亂輕游附從至擁旗鼓入城邑殺掠吏民郡¶
<pb:KR4d0070_WYG_037-4b>¶
縣惶擾失據公召京東都巡檢使傅永吉謂之曰是雖¶
㣲孽敢渉吾地並淮且渡江若蹈無人之境使民間而¶
有姦桀豈不生易朝廷之心歟若趨躡之賊不得勿還¶
也永吉受命恐慄窮追至歴陽采石磯力戰賊黨殱焉¶
上聞嘉歎璽書褒奬慶厯四年召除參知政事内璫馳¶
遽來錫命示眷待之加非常例也未朞同中書門下平¶
章事集賢院大學士初西方有釁師乆無功上命二相¶
兼樞密使俾協謀議以便處置既羌酋納款罷兵歸庭¶
<pb:KR4d0070_WYG_037-5a>¶
塞徼無事而宰司領右府遂習為常公以為權宜之制¶
盍復祖宗之故乃謝解樞柄秉政五年以足疾辭機務¶
章十餘上除尚書左丞知陳州上意不足公曰先臣終¶
此官臣幸已過後相更以為言乃拜兵部尚書祀眀堂¶
進天官加觀文殿大學士制授集慶軍節度使同平章¶
事判大名府復以吏部尚書召冠宰司又逾二年足疾¶
増劇求近藩乆之制授鎮海軍節度使同平章事英國¶
公判亳州公繇世資自致通顯初不藉交黨引重為名¶
<pb:KR4d0070_WYG_037-5b>¶
髙挺拔特立峻清不雜如絶壁千仞髙倚霄漢事上待¶
下直誠無飾不違道以干譽不矯情以圗全退朝闔門¶
不受私謁詭行游說浮薄之士無敢自通性嚴毅有威¶
重寡言笑其在朝廷陟降進止皆有常度舉措時當攝¶
大柄斷國論凡進對謨議未嘗漏言有猷有為世莫聞¶
知善則稱君過以歸已而巳專務逺權勢匿名迹及其¶
乆也天下信之故上察公行慎厚眷委之心特密焉¶
在亳乞歸養疾不許堅納旌節改尚書左僕射觀文殿¶
<pb:KR4d0070_WYG_037-6a>¶
大學士徙判河南府兼西京留守司過闕不任覲謁求¶
易曹州恩㫖留京師便醫内侍勞問賜黄金珍劑視其¶
有瘳盖屬任之意存焉瀝懇告老輒被手詔敦止逾年¶
疾日侵始䝉軫聽嘉祐四年二月制除守司徒岐國公¶
致仕越四月十八日薨享年七十屬乾元節宴羣臣是¶
日休暇聞訃即時乘輿臨哭酹不視朝三日榮贈太師¶
兼侍中發哀苑中文武叙班殿門進名奉慰凡贈襚恤¶
禮率加常典太常議諡曰恭其配吳國夫人謝氏諫議¶
<pb:KR4d0070_WYG_037-6b>¶
大夫泌之女端操淑範配徳具宜公薨纔彌月而夫人¶
繼歿即以七月二十八日合𦵏於京城西南韓公舊塋¶
實祥符縣之西韓村大王父追封衛國公嵩王父追封¶
燕國公光嗣逮先正韓公並贈太師尚書令兼中書令¶
曽祖妣二黄氏祖妣孫氏妣王氏李氏齊晉魯陳秦國¶
太夫人嗣子世儒太子右賛善大夫方八嵗岐嶷有至¶
性法相惟肖隂隲善慶必克纂續六女皆封郡縣君長¶
適屯田郎中李章次大理評事宋均國次光禄寺丞王¶
<pb:KR4d0070_WYG_037-7a>¶
杲餘尚幼公之薨也上軫之深時季弟將作監執方知¶
曹州驛召俾䕶喪事又命壻章幹其家執方有器行而¶
章材敏公所愛厚故朝廷因其意而命焉初韓公見公¶
讀漢書問公盍言爾志公對曰平津侯有言人主患不¶
廣大人臣患不儉約竊謂名理韓公黙然心知其志¶
之逺也及公鎮闗中委統帥之權登政府避監總之重¶
再至上宰一心在公未嘗敢因緣恩威為市及其去位¶
深自裁挹不敢以隆名重器自處在景亳納旄鉞以為¶
<pb:KR4d0070_WYG_037-7b>¶
養疾便藩不宜尸厚禄隤然抑畏㒺以寵利居成功都¶
城僻坊有韓公敝廬再入相方贖取之門不容回車僅¶
蔽風雨不營貲産家無僮伎四方竿牘苞苴問遺之私¶
莫敢至其門故世謂韓公知子之明而公可謂亦允蹈¶
之者也燕居如齋未嘗見懈惰之容非朝服不見賔客¶
所接無貴賤率盡誠禮不妄為款狎故平生與人無憾¶
恨之隙無侵侮之羞將東首神爽恬泊親札召其壻章¶
屬之後事封署端楷猶如平日其資性莊重如此銘曰¶
<pb:KR4d0070_WYG_037-8a>¶
岐公直專其誠也天其重如山其止如淵秉心宣猶靖¶
共惟䖍蹈道之正秉徳之全顯允韓公匪躬徇國宣力¶
汝為有民汝翼利盡事功忠存衮職實著義方貽我淳¶
則公起世家泱泱大志玉氣莫掩揀材拔萃明主我知¶
青雲自致絶塵逺騁摩霄髙厲遂登臺閣爰陟公卿立¶
朝正色於國乃情不援不陵不將不迎得之自是直哉¶
惟清密勿中樞本兵之柄左右泰階執國之政入告善¶
猷出賦明命式是百辟時庸嘉靖典刑是修舊章是由¶
<pb:KR4d0070_WYG_037-8b>¶
敢曰識知祖宗之謀匪福匪威莫我徳尤無好無惡孰¶
為黨讎天生蒸民有物有則時惟淫朋人用僣忒我求¶
之身王道正直愛莫助之㑹於有極不回不疚期處其¶
厚無逺四方相在屋漏譽非余同毁非余否常徳不渝¶
克堅其守不否不同其守彌冲天子曰忠天下曰公賢¶
人之業本於易從全其神明始為令終允文大君獨照¶
精實揚其惠節寵以神筆聲烈烜明恩禮周密有侐幽¶
堂永對天日¶
<pb:KR4d0070_WYG_037-9a>¶
　　　推誠保徳功臣正奉大夫守太子少傅致仕上¶
　　　　柱國昌黎郡開國公食邑三千三百户食實封¶
　　　　八百戸賜紫金魚袋累贈太師中書令尚書¶
　　　　令許國公諡忠憲韓公神道碑銘(并序/)¶
公諱億字宗魏真定靈夀人父信國公始家京師咸平¶
中進士擢第除廷尉平知亳州永城縣永城劇邑當津¶
衢衝要本繇吏部銓補今乆不治始命審官除吏公釋¶
褐為選首初署事聽決辯訟如宿吏精習文法者縣大¶
<pb:KR4d0070_WYG_037-9b>¶
治郡將皇甫選時名士有賞識數試公以事平處詣理¶
稱歎曰能由是著材名部司察舉治狀遷大理寺丞通¶
判陳州徙單州丁信公艱去官服除通判許州復徙陳¶
河決屬邑衍溢民田廬計役費隄塞鉅萬公按形勢以¶
便宜就功一不賦民河復故道有劇盗聚郡境匿諸艦¶
中期㑹攻刼公亷知之揣其所過抵夜率吏匽河上流¶
舉火伐鼓以駭之賊棄舟迸潰邀捕無脱遺者轉運使¶
鄭文寳喜謀略聞而壯之被公檄至於許曰急欲識公¶
<pb:KR4d0070_WYG_037-10a>¶
面顔爾遷殿中丞章聖嘗覽公文俾召試外舅太尉王¶
文正公當國避嫌以為言特召對改太常博士知洋州¶
郡有豪吏李甲兄死迫嫁其嫂而誣兄之子為攜養以¶
專其貲嫂流離歴許州及司官數置對甲輒賂吏掠服¶
之積十年寃不伸公至復出訴為索舊牘詳閲鍜鍊牢¶
密但未嘗引乳醫為證㣲伺之尚存奄召驗問辭服案¶
竟姦黨母子始如初改屯田員外郎知相州河北旱蝗¶
轉運使靳租調蔽匿災害公抗章極論詔書嘉奬為蠲¶
<pb:KR4d0070_WYG_037-10b>¶
賦役百姓頼以全活故相張文節公鎮魏薦公文中御¶
史被召除殿中侍御史淮浙饑命公安撫所至先察吏¶
治宣布慈惠救荒之政畢舉合肥舊陂乆為豪家彊占¶
公按復之民得其饒未還除開封府判官一日奏事畢¶
趨出至屏外復召賜五品服章俄除河北轉運使别㫖¶
留公為故相河内公均其室初向氏長安華嚴有美田¶
時丁朱崖擅朝欲得之諸子已聽命使所親諷公公不¶
荅而謂向氏土田衣食之源宜共保之故華嚴不以分¶
<pb:KR4d0070_WYG_037-11a>¶
崖州大以為望既赴河朔獨領其職㑹章聖御樓晏駕¶
今上踐祚軍賞重沓河北厚屯戍經用常不贍朝廷憂¶
之公心計精密均輸從容以辦鎮定帥曹瑋有威名朱¶
崖亦忌之以大將軍斥知萊州以其得士心慮或逗撓¶
詔公馳傳統其兵縁是伺隙欲有以中傷公者公舉措時¶
當處之無間改司封員外郎加直使館徙知青州未幾召¶
為侍御史知雜事賜三品服章遷工部郎中時中丞缺¶
乆不補公專臺務都下有告急變者中貴人夜開禁門¶
<pb:KR4d0070_WYG_037-11b>¶
逮卒百餘輩付䑓公一訊情得悉釋其縛中貴人以捕¶
反者為巳功日傳詔促案及獄具止誅告者三司更𣙜¶
茶法𣙜利虧廢詔公劾前議者條罰自丞相率數案詔¶
獄持法平不撓權倖二宫知公秉誼不回可任國之重¶
擢龍圗閣待制器望風采益為當世鉅人重徳天下以¶
其出處為時輕重矣被命刪定法令審覈條次科比眀¶
慎書奏因請頒示天下人得盡其情以議有文害者¶
更之兾以便安萬姓於後每編修制勅必循此例乆之¶
<pb:KR4d0070_WYG_037-12a>¶
出典亳州未幾召領審刑故事諸州獄疑讞有令後讞寖¶
繁天下多留獄公建言諸刑科當讞者為傅中比著于令¶
以省奇請之敝又四方上具獄理官當報日程賖緩亦因¶
緣開姦利公奏促其程由是州郡省滯繫獄以清知星者¶
言蜀且有兵變若災沴公被選以樞密直學士諫議大¶
夫知益州陛辭二宫諭以占說公頓首曰願以屬臣至¶
蜀果旱薦饑公以愛利為政安輯荒散均節賦調先蜀¶
守張公詠以蜀地狹生齒衆嘗艱食為請嵗發倉儲六¶
<pb:KR4d0070_WYG_037-12b>¶
萬斛賤估以贍貧民遂緣為常公先期倍數以賑之故¶
民不大乏自秦李氷鑿離堆避沫水之害穿二江成都¶
中釃以溉田若嵗大旱溝塍猶涸公更決九升口水行¶
徑易迄今享其利初二宫以蜀災害為憂既而聞公綏¶
靖之美有㫖召公參知政事宰相白益部逺方宜須代¶
還以拜以緩其命而援所厚善故公命中格除御史中¶
丞充理檢使蜀之西境卭部烏蠻接雲南地多馬嵗入¶
永康官埸鬻之經歴山川道路周知其夷險公還對請¶
<pb:KR4d0070_WYG_037-13a>¶
徙埸沈黎自此蠻夷窺蜀有以隔限㑹中宫虛位公抗¶
章請擇舊門淑徳與大臣定議舉典禮聘納以示母儀¶
之重既而下果有自細微覬倖上配者馬季良自貶所¶
遣所親扣登聞自通而潜賂要地得致仕言事者以謂¶
致仕所以優賢季良在流放未有罪人致仕者詔公劾¶
登聞吏不當通其辭公以謂可否在執政吏何罪之劾¶
納勅不奉行議者以為得體又按唐典奏置御史裏行¶
四員以廣言職奏疏論朝政時務其言深美多法義上¶
<pb:KR4d0070_WYG_037-13b>¶
嚮納之益欲登用嵗中遷工部侍郎同知樞密院事樞¶
密本兵之地是時天下乂安上下習於優游武備寖弛¶
公獨以為憂建言為國者思患預防故萃以戒不虞請¶
下二府各任堪將帥者稍試用之觀其器能又言將不¶
可不知權謀形勢之法上為親集四種之要名曰神武¶
秘略頒諸邉將使習通之嶺外蠻夷或恣睢屯聚輒下¶
湖湘之甲或發畿兵奔命率不及事又北軍涉冒温暑¶
瘴氣多死亡公奏置廣南東西路鈐轄司増募土兵戍¶
<pb:KR4d0070_WYG_037-14a>¶
守南粤便安夏戎内附其人至京師一切自便公揣昊¶
酋野心請為除館屬吏司其市事驛道䕶以徃還視若¶
優為之禮實以羈防其姦諜既而邈川與夏戎連兵洮¶
人來獻㨗朝議賞典公曰二羌皆藩臣擅相攻擊若又¶
加賞是驕邈川而怒夏人非綏御四夷之道固執不可¶
而止凡武經邉備惟思日孜孜景祐四年授叅知政事¶
占謝之日召坐嘉西府之勤勞勉乆之尋遷户部侍郎¶
是嵗地大震定襄災異數見公方在告力疾入對為上¶
<pb:KR4d0070_WYG_037-14b>¶
精言其端以為地震隂有餘外蕃中國之隂也其深戒¶
外蕃之患又請下詔求直言消復之術上納用焉乆之¶
罷政事改吏部侍郎知應天府越二年夏酋叛暴突疆¶
埸覆軍殺將天下共其勞識者悼歎儻公在位戎難不¶
及於此既而契丹氏乘釁來渝平授公資政殿學士知¶
成徳軍入覲在道内璫齎手詔問攻守方略公條邊䇿¶
甚詳時劉平敗沒延州邉臣以降賊聞有司設防守將¶
收其孥公因對言平在軍戰甚力毋降屈之狀上意釋¶
<pb:KR4d0070_WYG_037-15a>¶
然更加恩恤如死王事者尋改澶淵以控北道之衝屬¶
疾因請便郡復徙亳州地當東西京淮甸之交故盜充¶
斥連發境中民相恐公以耳目㰅起賊區處乃府大校¶
為之囊槖掩捕百餘人磔諸市自此羣輩散落井閭清¶
淨訖公去郡不復有盜就遷尚書左丞拜章固譲詔書¶
褒荅慶厯二年請老授太子少傅致仕四年八月十五¶
日薨於京師私第享年七十三上悼傷廢朝禭恤用優¶
典贈太子太保太常考行諡曰忠憲二夫人蒲氏王氏¶
<pb:KR4d0070_WYG_037-15b>¶
皆先公歿追封安定太原二郡太君繼室太尉文正公¶
之女某年月日𦵏於許昌長社縣嘉禾鄊從先塋禮也¶
曽祖某贈太保妣張江國夫人祖某贈太傅妣李舒國¶
夫人考贈太師尚書令中書令信國公妣郭越國夫¶
人周吴國夫人三世徳厚流光在公公郭之自出八子¶
曰綱尚書水部員外郎綜刑部員外郎知制誥綘翰林¶
侍讀學士諫議大夫環慶路馬歩軍都部署經略安撫¶
使知慶州繹某官維某官集賢校理縝殿中侍御史緯¶
<pb:KR4d0070_WYG_037-16a>¶
某官&KR1210;某官材業重於朝廷譽望著乎臺閣隨其器能¶
而並篤於行誼義方忠教固有根本綜先卒諸子通顯¶
累贈公太師中書令尚書令許國公女六人適端明殿學¶
士户部侍郎李淑某官蘇舜賔太常博士王整其一早卒二¶
尚㓜諸孫十三人宗彦度支員外郎集賢校理三司判官¶
早卒宗道宗師登進士第餘皆宦學修立詵詵盈庭盛¶
矣公性質方重正色立於朝若大議論一登於言確乎¶
不可轉也事上待下本於忠恕閑邪存其誠故忮巧詭¶
<pb:KR4d0070_WYG_037-16b>¶
激之為不接於心術雖燕居未嘗見其惰容其家事尤¶
理清規素範不為勢利増改書有之作徳心逸日休易¶
曰視履考祥惟公之素履所謂徳有基而道有本其旋¶
元吉而大有慶宜哉銘曰於休耆徳忠憲韓公文武之¶
道大者在躬直方以動允蹈於中能盡其性周爰始終¶
釋巾從政知微之顯歴令刺守風聲日逺載采於朝臺¶
閣之踐有翼有為惟時為憲睿明能哲屬畀機衡公不¶
敢康懼思盈平儆戒無虞夙興竭精戎難既作知公忠¶
<pb:KR4d0070_WYG_037-17a>¶
誠年至得謝遂傳家事天錫蕃祉慶延於世子孫振振¶
卿材國器几杖優游百福全備公𦵏信公長社之原今¶
從先子歸安故園大物芸芸各復其根惟其神明一氣¶
同存¶
　　　推誠保徳守正功臣正奉大夫尚書户部侍郎¶
　　　　知潁州軍州事管内勸農使上柱國汝南郡¶
　　　　開國公食邑二千户食實封四百户賜紫金魚¶
　　　　袋贈兵部尚書諡文忠蔡公神道碑銘(并序/)¶
<pb:KR4d0070_WYG_037-17b>¶
國朝沿唐制設進士科取天下髦俊其擢第一多至顯¶
位以間得英才國器章聖御極二十五年選士十二牓¶
有若王文正公曽李文定公迪蔡文忠公齊皆擢進士¶
第一登翊大政為時名公此英才國器者大中祥符八¶
年方太平用文治天子臨軒試貢士采賈誼之言賜賦¶
題曰置天下如置器時文忠公預試上覧其賦有安四¶
方之志異焉既唱第廷中考等果第一召前風采堂堂¶
英秀挺出章聖屬目顧相冦凖曰佳哉士也殿上下聳¶
<pb:KR4d0070_WYG_037-18a>¶
觀舊事唱髙等三人數而擇焉是日即命公獨謝特詔¶
金吾給七人清道為之光寵釋褐將作監丞通判兖州¶
徙濰州歸朝遷著作郎直集賢院判三司開拆司歴右¶
正言右司諫同修起居注改尚書禮部員外郎兼侍御¶
史知臺雜事同判吏部流内銓更三司副使奉使契丹¶
國還授起居舍人知制誥同知審官院入翰林充學士¶
俄兼侍讀學士乆之除龍圗閣學士知密州徙應天府¶
召為諫議大夫權御史中丞加給事中復除龍圗閣學¶
<pb:KR4d0070_WYG_037-18b>¶
士權三司使拜樞密副使進尚書禮部侍郎叅知政事¶
閲四嵗罷以戸部侍郎知潁州薨於郡享年五十二公¶
字子思其先洛陽人曽祖綰太平興國中為萊州膠水¶
令九年卒官有遺愛子孫因家焉祖隣考夢臣世傳經¶
術懐道不仕以公之貴追襚三師公幼自立苦學故相¶
文定李公見其詩謂人曰此君有大志未易量也將就¶
鄊舉才名當首送致書州將譲其里人史房而身下之¶
始至兖州長吏有苛政公約之以禮使不得踰法民賴¶
<pb:KR4d0070_WYG_037-19a>¶
為安至濰有士族摹市征印文相因縁為姦利積十餘¶
年或告發之株連數百人公曰盡利為民姦是用長兹¶
為政者之過為從末比多得釋濰人大懽愧更相勉為¶
義識者知公非苟為徳是謂民風化之所自迹近而體¶
逺者盖其初仕已達於從政秩滿還都不過執政之門¶
在勢有弗恱累月不召乃差監永豐倉真宗知之詰輔¶
臣亟令召試文奏御中㫖除官明年賞花禁苑羣臣退¶
獨留公出仁宗所賦詩示之將命為太子諭徳為弗悦¶
<pb:KR4d0070_WYG_037-19b>¶
者沮格章聖知其有公輔器眷屬殊厚永定遺弓哀慕¶
深至家人視其卧衽涕洟沾濡丁謂顓國使人語公能¶
自致即處華要公歎曰兹言何為而至於我竟不荅未¶
幾謂敗反側者多矣公澹居其間時論益貴之直翰林¶
章獻太后修景徳寺近璫羅崇勲䕶作既奏功詔公撰¶
記崇勲信幸用事遣親密謂公善為記叅知政事可得¶
公巳受詔欲辭不可置不為撰崇勲數請終不以進怒¶
而䜛之太后遂出守密州魯肅簡公在中書爭之不能¶
<pb:KR4d0070_WYG_037-20a>¶
留至州太后語中書降勅趣奏記乃上屬東京旱薦饑¶
先除公田之租數千石遂請悉除京東田租弛鹽禁使¶
民得賈海救荒東人於今賴之皆曰活吾人百萬口蔡¶
公也公前知臺雜事復拜中丞正色立於朝權戚干憲¶
度必彈劾未嘗及諸細也章獻太后遺制以莊惠繼垂¶
箔㕘聴閤門白臺促百官入賀公毅然顧吏無得追班¶
前白二府天子春秋巳長太后末命非天下所望抑未¶
有聞於前代者惟執政圗之故莊惠但稱尊宫省號保¶
<pb:KR4d0070_WYG_037-20b>¶
慶太后不復預政壹王體正國命公有力焉及登西府¶
向時房闥專威閽謁依藉因是以習典刑猶紊公持重¶
據正意在杜邪撓以賛平康之治嘉謀嘉猷入告為多¶
然性静密未嘗語於私故幾微啓沃莫傳焉衆所共聞¶
者著一二云爾景祐初中宫虚位有自細微因莊惠以¶
入掖庭得見中意將遂正位號大臣並諍而公尤力既¶
而欲以備嬪御公獨堅請歸之因得髙選勲閥上儷天¶
極王䝉正者連姻外戚子殺人謫徙未更赦中札命樞¶
<pb:KR4d0070_WYG_037-21a>¶
府復官公謂同列始初清明宜謹國章旦朝以聞寢之¶
或曰小事惡足煩上公曰徳刑治本人主以為操柄殺¶
人而以官免免死而復官是殺人者無罪也斯之為小¶
將奚為大退為奏明日懐以授樞密使王文康巳朝奏¶
事且退公前曰王某向與臣議更有奏請文康不得已¶
白之上意不回公曰法天下之平而撓以私且亂政刑¶
又命降官一等固請而止樞密院有直學士題名錢惟¶
演撰記希丁謂意獨黜冦忠愍公逆凖不書示懲惡也¶
<pb:KR4d0070_WYG_037-21b>¶
公建言萊公忠義有勞王家茲實厚誣以疑後世請而¶
剟去其辭南徼蠻酋虐用諸蠻奔宜州自歸八百餘人¶
議者請勿納公曰蠻逃殘酷歸王化以求生處之湖湘¶
曠土足使自給却之勢必不敢還聚散山谷為盜從而¶
戮之蠻亦人也酷又甚焉不果納既而潰為民患至殺¶
將吏宜桂以西皆擾朝廷方悔契丹徙帳幽州屯鄙上¶
邊戍繕完赤嚢狎至二府並請増守備宰相吕申公對¶
上決筞勿與保無變異論猶藉藉公議協遂定鎮靖有¶
<pb:KR4d0070_WYG_037-22a>¶
體人情妥安河決横隴朝議隄塞公曰水趣下河朔地¶
卑順而導之可免澶滑壅溢徳博數州得在河南於國¶
家便但䕶魏為可從之澶滑迨今無患仁宗景祐間朝¶
廷尊嚴治平乂安是時在位為多正人周頌云無競惟¶
人四方其訓之不猶信歟寳元初夏戎叛命公在潁州¶
聞之以為戚念時任事者慮害不能深俾弟禀入言西¶
邊事於朝甚詳禀因論次其說條類成書號通志時亦¶
多施行者本公志也公資忠信器静深不矜而莊不厲¶
<pb:KR4d0070_WYG_037-22b>¶
而威直方而有容内文理而外温厚非義所存不接於¶
心術不恃髙論不為詭行施諸已而不願不以施於人與¶
人至誠重然諾一言之出終身可復樂道人之善推賢¶
達能惟恐時之有遺才也性謙退不伐執義堅固臨大¶
節有不可奪之守在朝廷惟日孜孜以思納君于善身¶
處外乃心無不在王室故士大夫倚公以為當世重焉¶
中年而薨天下莫不痛惜以其才之未究也嘗謂名教¶
治之本孔子之後襲文宣公舊矣乾興中四十九代孫¶
<pb:KR4d0070_WYG_037-23a>¶
承祐卒絶不襲十餘年公援漢元始故事上言聖人之¶
嗣不宜乆廢承祐有母弟在請續封詔從焉尤篤故舊¶
死生不以易其操初馬絳調萊州判官與公為忘年交¶
公除御史中丞被㫖舉御史以絳應詔故相王文穆公¶
隨守泰州綘通判隨政事多僻絳剛正每執不阿以大¶
忤隨至是文穆當國持奏不下公請政府曰舉所知無¶
易絳者不下請罷舉随不得已絳除殿中侍御史鄊賦¶
時州掾賈編考試公在宥密編老滯銓集公請解一官¶
<pb:KR4d0070_WYG_037-23b>¶
為編改秩仁宗嘉其意擢編朝籍與彭城劉顔布衣友¶
善顔積學有行誼然罪廢不可復振公為解說其情稱¶
所長於朝錄其所著書上之顔以縣尉謫至是起授泰¶
寜軍節度推官時近臣多薦文藻之士充館閣員公獨薦¶
陸參有古學將召試公為請曰詩賦非參所工欲觀其¶
學所著䝉書在焉參特召充館閣檢討公篤義雅正不¶
撓權倖類此范仲淹龎籍劉隨楊偕郭勸皆公推轂以¶
顯於時事母楚國太夫人張氏色養無違公薨楚國在¶
<pb:KR4d0070_WYG_037-24a>¶
堂士君子傷之其配中山郡夫人劉氏三子曰延年將¶
作監主簿早世延慶今為尚書屯田員外郎京東路提¶
㸃刑獄材敏而文有逺度亢蔡宗者也延嗣大理評事¶
精爽似兄好學不樂仕長女適太常博士劉庠顔之子¶
公憫顔志不遂庠幼孤即以女妻之次適某官某生男¶
冦平早孤保於外氏楚國特愛之故公視猶子公薨子¶
幼凡䘮𦵏庇家事悉屬平平厚重君子也今以太常少¶
卿直昭文館知鄭州公守南都某以舉子見厚䝉器賞¶
<pb:KR4d0070_WYG_037-24b>¶
故我以國士報之於此文也銘曰在仁宗朝廟堂名公¶
道徳之純蔡公文忠公之為人性乎仁義用中為常不¶
勉而至發為忠孝於君於親施於百行於以誠身有如¶
珠玉禀於純精亦如金石中含和聲又若水火之清之¶
明又若山川之秀之英乾坤之體其用簡易賢人徳業¶
乆大以類我不為善亦奚以伐我弗為髙則將焉越雲¶
上於天其潤在下公心所存可求諸野施不為名報不¶
在夀誠以自成茲則不朽惟公之道以誠始終豈復可¶
<pb:KR4d0070_WYG_037-25a>¶
昧一氣是同凡此陳迹公之苴秕掲此銘章孝子之慰¶
　　　朝政大夫贈禮部尚書天水趙公神道碑銘(并/序)¶
夫積善垂裕命曰慶基揚名顯親斯為孝範故世家濟¶
美流光本乎徳厚朝廷著令命秩行乎追錫所以褒明¶
教忠之懿懋勸事君之節人倫國體於是備焉茲大宗¶
伯趙公所以沒世而道益光也公諱某字某自造父受¶
封趙城而叔帶有後晉國成宣之勲簡㐮之業列於諸¶
侯十有二世而并於秦秦使王嘉之子輔主屬西戎實¶
<pb:KR4d0070_WYG_037-25b>¶
得戎心號曰趙主漢髙祖入闗輔率諸戎以從因家天¶
水營平侯充國盖其裔也唐末自河朔徙睢陽之虞城¶
迨公七世宋人矣曽王父某含章篤行見宗鄊閭府聞¶
於朝署州司馬邑鄊名數始為士族王父某允蹈吉徳¶
敦守節誼博考典訓推為醇儒諸生來學逺傾齊魯時¶
宰薦其經行召入成均助教歴五經博士考某傳家學¶
通春秋五代晉漢之際遭世多艱知志不遂選除平隂¶
南華楚丘令仁恕愛利惠綏百里宦不逺其桑梓示禄¶
<pb:KR4d0070_WYG_037-26a>¶
仕之意也迨公通籍贈太常丞公局度沈邃體裁莊和¶
臨事發揚殊更彊毅年十三常自平隂迎外王母於譙¶
路逢羣盜徒御駭散公下馬叱咤辭氣甚厲盜愕相顧¶
壯其少而勇且仁平隂之政歸所掠而潰家雖治經專¶
於六藝公既該貫則以學文購致太史公記兩漢書南¶
北朝史文選諸子集悉手自冩讐考詳正時中原䘮亂¶
篇籍亡缺及是梁宋間始傳善書具全本逮今家藏子¶
孫寳之河東栁仲塗為宋督郵名髙使氣士子罕通者¶
<pb:KR4d0070_WYG_037-26b>¶
獨接納公與定交契輝光聲問由是寖逺太皇纂極崇¶
儒右文初御便殿親筞貢士公不預奏籍慨然曰英主¶
可自託也録所著述獻書闕下文奏御上知有司遺才¶
也特召試賜進士第調鳳翔司冦叅軍府按重辟具獄¶
上且論殺公發疑狀果囚誣服凡決獄事多所平反上¶
官薦其材髙驛召至闕遷光禄丞領梓州𣙜鹽院制貿¶
遷之法操其竒贏不設峻防大儲放利加佐著作通判¶
密州時騎冦仍入北邊嚴警戎備籍夫兵於山東州將¶
<pb:KR4d0070_WYG_037-27a>¶
據版圗取捨失平民大譁趨攻牙門將發庫兵作難公¶
挺身出慰解衆釋伏指刺史廷曰吾屬特不忍公不然¶
茲流血矣巳而推戮其造端者而郡以全朝廷聞而問¶
故公曰吾可以為已功而不分謗也乎竟不自言受不¶
覺舉坐徙倅縉雲又徙新定俄以太子中允知洋州淳¶
化中盜起青城陷成都絶閣道王師循褒梁入討興道¶
當其衝發輸期㑹絡驛星火僚屬謂公利害在民功過¶
屬身公行不忍將有稽乏公曰州縣之命繄吾是賴操¶
<pb:KR4d0070_WYG_037-27b>¶
切取辦以圗賞利吾不能也由是左授南陽監征公慘¶
怛愛人之心大指類此在南陽故參知政事蘇公冦忠¶
愍公並繇執政臨州以公老成待之上賔禮意甚至皆¶
謂公長者也章聖登阼除國子博士尋以尚書駕部員¶
外郎提㸃江淮茶鹽賜五品服章遷比部顧謂子弟曰¶
知止不殆豈惟富貴者然士之常爾今吾告朝以老歸¶
爾以事將安性復命佚吾餘日族人故舊或謂公未嘗¶
立産業基趾退身安之乎公笑曰吾惟平生家無長物¶
<pb:KR4d0070_WYG_037-28a>¶
儻是之念則漏盡夜行莫攸息已章再上得請改駕部¶
致仕行過山陽郡舉子王生鬷見公於傳舍髙公清節¶
為買宅一區田一壥遂留寓於山陽竟考終於此第¶
享年七十二鬷後貴顯至樞密使云夫人清河縣君張¶
氏後夫人渤海縣君髙氏淑明仁順徳禮允諧子七人¶
曰常固曰盤曰集曰明允曰棐其一未及名率循素業¶
無所成名而卒朂幼曰槩閎大冲逺純粹疏通發筞甲¶
科躋華近列今為翰林學士知制誥踐歴臺閣為時名¶
<pb:KR4d0070_WYG_037-28b>¶
卿自司馬仕州佐至太常三世皆以道義忠信沉晦㣲¶
下公年知命方解巾從仕盤桓恬尚卑不可踰凛凛¶
然有徳譲君子之遺風識者固知其後必大素履終吉¶
成於翰林故公累贈兵部郎中諫議大夫給事中禮戶¶
部侍郎春官大宗伯詩云君子有糓詒厥孫子春官之¶
謂歟無念爾祖聿修厥徳翰林之謂歟翰林掌綸西掖¶
渤海就養北堂上郊圜丘均恩著位請迴勲爵錫母邑¶
封詔㫖特允封渤海廣陵郡太君因追贈張夫人汝隂¶
<pb:KR4d0070_WYG_037-29a>¶
郡太君既而廣陵即世翰林去職柴毁孺慕哀哀㒺極¶
始自山陽奉公帷裳歸𦵏虞城之天巡鄊二夫人實祔¶
焉誠信克終哀榮並伸刻石新阡用揚顯仁惟嘗僚且¶
同里宜傳信於斯文銘曰有唐毁頽五季積衰小雅盡¶
廢中國道微先儒訓典不絶若綫博士循循師門獨闡¶
楚丘沈黙埋照屏飾猶有社稷尚優執翟迨公榮名式¶
遭王明初掾于岐察獄以情州將失民致戎於門為公¶
投仗自消厲氛國兵入褒發輸火急公委州符洋人相¶
<pb:KR4d0070_WYG_037-29b>¶
泣仕不為身造次惟仁眀水太羮澹乎潔純引年退迹¶
篚無餘帛以道為歸匪家之戚四世一心貊其徳音積¶
善有基爰啓翰林翰林亹亹維實是似履道孔夷宜必¶
儲祉慶流湯湯顧後寖昌絳服纁裳公享襚章¶
　　　宋故密州管内觀察使金紫光禄大夫檢校工¶
　　　　部尚書使持節宻州諸軍事宻州刺史兼御¶
　　　　史大夫知汝州兼管内營田堤堰橋道勸農使¶
　　　　兼汝州兵馬總管上柱國河間郡開國公食邑三¶
<pb:KR4d0070_WYG_037-30a>¶
　　　　千五百户食實封六百户贈昭徳軍節度使諡¶
　　　惠節向公神道碑銘(并序/)¶
周封㣲子於宋春秋時公族諸桓有向氏賢卿大夫不¶
絶書中稍㣲皇宋誕興向氏從盛真宗皇帝考慎厥¶
相有若魏國文簡公諱某謨明弼諧緝熙百度翊隆盛¶
業治致昇平勤勞王家書伐國䇿以尚書左僕射門下¶
侍郎位居元宰公其幼子也諱某字仲模初以任令起¶
家衛尉寺丞娶冀康孝王惟吉女萬年郡主改内殿崇¶
<pb:KR4d0070_WYG_037-30b>¶
班王太祖皇帝之寵孫恩禮絶等歴太宗朝未就外邸¶
故主長於禁中真宗有㫖為擇嘉耦以公才地兼美選¶
配焉既席世家又聯戚里涖官典職常處親近自祥符¶
至皇祐三年未嘗違京闕累官至四方館使榮州刺史¶
始出知相州司空僚佐意公未習為吏易之而觀其所¶
發及視事知體要奉法循理舉措時當人情莫不厭服¶
治有聲遂著材望日益顯重遷果州濰州團練使解州¶
登州博州汝州防禦使密州管内觀察使歴守恩邢陜¶
<pb:KR4d0070_WYG_037-31a>¶
滄保澶鄆潞汝凡十州正身戢下凡家所資率致自京¶
師以行至官所約閫以内不得與外通貿易餘禄輒以¶
均諸幕府掾屬凡官什器不入於家所至以為常日孜¶
孜思所以為惠利者勤而行之惟恐一有失所者知州¶
縣之事賦役為本監司或以權便違令斂發不以時傷¶
財害民必守常法酌下情俾公私各得其宜體安而理¶
和故操事者樂於聽改而吏民實䝉其惠政平訟審獄¶
市無擾民得職上課數為一路最重宿望或更出其下¶
<pb:KR4d0070_WYG_037-31b>¶
異日貴侯近戚之為郡者飾苞苴事厨傳巳則弗率而¶
求容於刺察之官救過之不暇於庇民乎何有以是百¶
姓重傷景徳之後隣敵請和河朔不用兵且六七十年¶
邊無興調耕桑安業宜乎樂事勸工家給人足而比屋¶
屢空鮮有盖藏非由官吏侵漁不恤而然耶如公者保¶
而牧之則老稚鰥寡庻乎有以養矣其在滄州蜚蝗蔽¶
野官督焚捕而無所施其力有鳥羣啄之委之塍壠故¶
境内不告災乃以有秋見者咨異歸徳於公謂其仁心¶
<pb:KR4d0070_WYG_037-32a>¶
有以召之者其解鄆父老請留於朝以千數止之莫可¶
非慈惠有以懐之衆心雖令孰從焉自天子至於公卿¶
大夫皆以其才為可任不以恩澤遇之出守陜郊仁宗¶
御賜詩寵其行又嘗暇日援神筆書其姓名因以賜之¶
盖有以簡於清衷者矣文簡餘慶寖以蕃衍公於宗為¶
長若親屬吉凶艱乏之事撫存周急恩意均至諸仕宦¶
於四方死䘮在逺乆未克𦵏者日月益多公積俸累嵗¶
并萬年主脂沐之賜貲千餘萬計足以集大事一日請¶
<pb:KR4d0070_WYG_037-32b>¶
於朝諸族人之在外官者㑹於京師凡舉六十四䘮合¶
𦵏於魏公大塋之次中外莫不髙其義茲固有以厚風¶
俗美教化豈但施乎家人之道也哉治平中英宗皇帝¶
為今上納妃於向氏面命公主嘉禮䄖翟羽儀率由先¶
典上登宸極爰正中宫乃今定國軍節度使觀察留後¶
經之女魏公之姪也公糾勵宗門尤自抑畏盖居家理¶
故治可移於官位不期驕禄不期侈非守之以禮行之¶
以義克保令名夫亦鮮哉歴官自内殿臣制五遷至西¶
<pb:KR4d0070_WYG_037-33a>¶
京左藏庫使東西上閤門四方館使多由課陞間因才¶
舉罕以年勞叙進也歴職事奉輿輦典軍器帯御器械¶
翰林引見皇城司三班院㑹靈醴泉觀三使戎廷十主¶
蕃客國有大禮若大故必預焉自潞州以使歸闕便醫¶
乆之良愈復知汝州遂薨於官下享年六十有五熈寜¶
七年七月十八日優贈昭徳軍節度使聖上愴悼命䕶¶
其䘮還京師三宫遣内宗臨奠恩禮殊渥即以十月某¶
日就窀穸豐臺之原奉常按狀上議以為公典十郡有¶
<pb:KR4d0070_WYG_037-33b>¶
惠政人安樂其治所至以最聞不以富貴驕人斥巳之¶
餘以賙宗族臨民不撓行潔清故舉諡法愛民好與曰¶
惠好亷自克曰節合二法以易名焉公資愷易謹密和¶
而有守出入禁省金璫綺襦羣居並游挺然中立亡親¶
疎之迹善與人交篤於風義長於治民知簡易之體不¶
忮不求亦何用而不臧矣曽祖某祖某烈考相國並¶
贈太師尚書令兼中書令進封許曹魏三國四男縝¶
内園使繪賛善大夫早卒繹西頭供奉官總右侍禁四¶
<pb:KR4d0070_WYG_037-34a>¶
女適比部郎中劉宫皇城使曹諶國子監修撰經義檢¶
討練亨甫次在室孫十一人銘曰穆穆厥聲湯孫多仁¶
王子出迪為周室賔支别自桓有邑於向邈及皇朝¶
始出將相顯允魏公文武帷憲弼亮昭辟篤循大卞徳¶
厚流光乃終有慶公承其休世家以盛始繇任仕亦縁¶
戚恩爰及莅官則以才伸行既信厚資復安重職近地¶
親益彰諸用帝曰汝器才譽允穆曽是好徳爰錫之福¶
試之治民所至稱治民㒺常懐懐於愛利不矜而嚴不¶
<pb:KR4d0070_WYG_037-34b>¶
苛以簡古之惠人道豈云逺義敦於族存亡以篤行成¶
乎身有媺風俗駕言徂汝宗姻出祖素盖遄歸號迎於¶
路作善降祥所享奚嗇吁嗟旌旄乃以追錫奉常考功¶
表之節惠沒而不㤀流㣲永世國門可望豐原故林勒¶
銘樂石式昭徳音¶
　　　宋故端明殿學士金紫光禄大夫行工部尚書¶
　　　　致仕上柱國太原郡開國公食邑三千八百户¶
　　　　食實封一千二百户諡懿敏王公神道碑銘(并/序)¶
<pb:KR4d0070_WYG_037-35a>¶
公諱素字某其先大名莘人曽祖五代唐莊宗時左拾¶
遺祖國初以尚書兵部侍郎知制誥始家京下著籍開¶
封考以太尉相真宗並贈太師尚書令兼中書令封魯¶
晉魏國公景徳祥符間天下無事生民安樂功成垂統¶
號稱太平太尉位居朝首執其政柄故生極隆名歿而¶
從享於廟為一代之宗臣盛矣其薨也章聖問諸孤公¶
猶未官更以嗟惻始授太常寺太祝服闋特遷大理評¶
事召試學士院賜進士出身復召試擢通判潁州更懐¶
<pb:KR4d0070_WYG_037-35b>¶
州許州三遷太常博士近臣薦其材髙復召試賜五品¶
服凡三試禁林當登館閣之選每以大臣親嫌見抑出¶
知濮州年尚少下觀望有大姓倚要人横猾公彈治竟¶
法吏民聳懾政有能名河決始復故道轉運使按瀕河¶
之田檄郡縣増賦公上言流散方歸正宜保息特詔無¶
得增賦自濮七州之民皆被惠秩滿領宣州未行御史¶
中丞孔道輔舉充侍御史未幾道輔外補公亦出知鄂¶
州荆湖一道配民率口鬻鹽公持利害不從鄂人獨免¶
<pb:KR4d0070_WYG_037-36a>¶
徙宿州慶厯初夏戎阻命契丹來渝平仁宗格以至誠¶
隣敵自懐益修政事首増諫員召公自宿知諫院同判¶
國子監悉情獻替多見嚮納皇子生將大慶賚公曰西¶
師尚嚴勞臣在邊士苦戰戍之勤民疲齎送之役而金¶
帛散於不急爵禄加於無功慶賚非宜朝議為止論天¶
下貢士不得才行之實請罷糊名以取誠士論郡國置¶
學校擇師官以漸復里選之法論中書凡中外奏事不¶
即裁定輒下近臣集議盖執政者莫肯任咎為此紛紛¶
<pb:KR4d0070_WYG_037-36b>¶
由是集議稀濶論請置官三司㑹校國計省諸冗費以¶
不訾仁宗間御天章閣召二府出手詔訪時務公因列¶
疏闕政十餘條皆人所難言者他日帝坐延和殿特召¶
賜三品服尋遷天章閣待制領淮南都轉運按察使時¶
初加按察之名以假司官之重奉使者率以苛峻為稱¶
職公獨處之以平易惟貪暴吏莫容焉故常更易貳税¶
致羡錢上供以自為勞公徹其敝朝廷聞而善之舉以¶
戒諸路就遷涇原路經略使知渭州有操權者不悦公¶
<pb:KR4d0070_WYG_037-37a>¶
伺釁危之河東轉運使因事被劾辭有及公者坐徙華¶
州按推者與公薄親而不以聞又坐是奪職徙江州未¶
至改汝州徙潞州丁太夫人袁氏憂服除知兖州還待¶
制復知渭州就拜龍圗閣直學士還領三班院遂除樞¶
密直學士知開封府至和二年仁宗不豫内外憂恐秋¶
大雨水蔡河堤壞墊安上門漂沒軍民廬舍中㫖遣馬¶
軍帥范恪塞朱雀門公密啓止之衆心以安公白今茲¶
惟宜鎮静精察姦盜爾故獄市無擾京下肅然於時識¶
<pb:KR4d0070_WYG_037-37b>¶
者謂公處動危時得體閲嵗遷龍圗閣學士定州路馬¶
步軍都總管安撫使知定州尋除翰林侍讀學士知益¶
州益部㑹府宴設嵗費為錢數千萬取給牙校習以為¶
常公為裁節所損幾半川峽用鐵錢諸鑪嵗課嘉卭苦¶
之公請停鑄而貨幣以平關市無乏漢中饑遣賑廪而¶
後以聞朝廷適議捄恤而奏至見謂適便宜公臨下以¶
恕簡而易從條教明審人情安便故西川之政蜀人紀¶
之代還復知開封府嘗建請置使院判官主賦役之政¶
<pb:KR4d0070_WYG_037-38a>¶
令置八廂官以決小罪置發放司勾朱官以檢稽違後¶
皆施行稱便乆之請解領羣牧使請補外知許州英宗¶
初羌入平涼塞連犯堡塞朝議擇帥謂無易公者除端¶
明殿學士復知渭州邊人聞公至曰無事矣羌積服公¶
威信即解散既下車境上恬然公三帥平涼御將卒有¶
恩闊略不苛急人皆樂為用臨事毅然不可犯也時謂¶
三邊統率公稱最初在平涼部將蔣偕築堡境外為羌¶
要擊間道竄歸公貰令復徃訖役總管狄青曰偕徃必¶
<pb:KR4d0070_WYG_037-38b>¶
復敗公曰偕死君行矣偕知不可徒還故以死就功而¶
堡竟立有畨官密悉天水羌也粗有計略羣羌所信前¶
帥欲羈縻之請以為諸族巡檢事下公議公數其罪械¶
送本道中路亡去諸將請重購之以絶後患公曰是烏¶
足以為者不購亦竟無能為一日方燕饗邊民驚譁奔¶
入城將佐請闔門防姦變公曰妄相恐爾冦至吾不知¶
耶傳令敢妄有言者斬俄而自定衆服其明決西陲諸¶
路内屬畨部因事質留者有至老死不得出公閲其籍¶
<pb:KR4d0070_WYG_037-39a>¶
情非甚惡而繫乆者戒諭散遣之莫不感悦弓箭手邊¶
勁兵也先有千餘家在境上無城栅冦至莫自保公築¶
八堡分處之老幼感泣曰自此有生計矣舊事弓箭手¶
人騎分領於東西路巡檢公曰是屬官但給田使自衣¶
食聚而役之是廢其業趣使就耕有警則發之故戰士¶
競勸懐於自効拓州之西南城濬隍三周無慮二十萬¶
工而民不知役渭人刻功於石畫像於祠改澶州亷察¶
知成徳軍真定府路安撫使太原帥缺上頋謂輔臣河¶
<pb:KR4d0070_WYG_037-39b>¶
東節制四路其議宿望以行柄臣以公應詔復端明殿¶
學士遷尚書左丞河東四路經略安撫監牧使知太原¶
府汾河暴溢命築諸隄防之缺曰匯平晉勢必及郛既¶
而水果至不為害年大殺發公私粟蠲諸賦救荒之政¶
甚設民皆獲濟還朝知通進銀臺司門下封駁事以疾¶
請外補留提舉醴泉觀復請知汝州嵗餘疾稍侵遂請¶
老以工部尚書致仕繇博士及此凡歴尚書省員外郎¶
郎中侍郎並三遷中間除諫議大夫給事中澶州青州¶
<pb:KR4d0070_WYG_037-40a>¶
觀察使尚書左丞而以冬官老焉故事致仕雖三公無¶
兼職者朝廷初立親制公首以學士就第公宰相子自¶
勵學問潔操行與游皆時俊故朝論不敢以世家子弟¶
等比臺省清要官缺物望必及之資尤勁善談論及為¶
御史諫官論事上前不撓權勢不頋嫌忌稱為敢言侍¶
讀經閣至於前言徃行必精切開說因以諷勸仁宗常¶
命公悉上御史諫官時所論事間省閲之盖有簡于上¶
心者深矣晚之涇原英宗面諭曰朕知學士乆矣邊有¶
<pb:KR4d0070_WYG_037-40b>¶
警其勉以行且及進用意公還在道英宗疾大漸猶問¶
輔臣王某至何所公至㑹英宗上僊遂赴真定上亦舊¶
聞公名其徃汝州謂之曰汝非卿所宜處從所便爾性¶
愷易無城府善與人交乆而彌篤早從公游及所嘗奬¶
薦至於幕府文武間登公卿或至將相而公處之自如¶
也熈寜六年三月甲寅薨於京師享年六十有七上聞¶
為輟視朝奉常易名曰懿敏公生長富貴及解紱私第¶
葺虚齋悉屏平日玩好陶器野服放懐方外至於啓手足¶
<pb:KR4d0070_WYG_037-41a>¶
神志不亂泊然怛化五月庚申歸𦵏文正公先塋文集¶
二十卷藏於家娶李氏同安郡夫人禮部尚書維之女¶
滕氏安康郡夫人給事中涉之女張氏永嘉郡夫人太¶
傅士遜之女九男厚將作監主簿早世固大理評事堅¶
光禄寺丞鞏本碩大理評事凝秘書省正字常奥將作¶
監主簿二女適將作監丞李祥文居中僕與公義兼姻¶
友故得詳為紀述後之載筆者有以傳信於斯文銘曰¶
宋有賢相太尉魏公昭事乃辟於變時雍公其才子祗¶
<pb:KR4d0070_WYG_037-41b>¶
服是似泱泱大風徳音載韙惟國之良於朝有光令問¶
令望金玉其相御史諫官世家鮮處帝曰惟才獨䝉察¶
舉不將不迎直躬以行思我王度尚有典刑國之重防¶
守在三邊公秉帥節于蕃于宣卒乘輯睦農狎於野赤¶
嚢弗馳壺歌以雅英皇有言公余舊知圗任共政既面¶
命之召自平涼綴衣已沒攀胡靡及朔門復軷巖廊訏¶
謨匪咎匪誅時莫我與將誰不如汝海之行依依懐止¶
駕言于歸遂致君事幅巾虛齋蕭然遺照囘閲平生恍¶
<pb:KR4d0070_WYG_037-42a>¶
如夢覺人生而静泊湛諸情公將北首静如厥生聖人¶
貴真真謂性命公乎庶幾知終以正¶
　¶
　¶
　¶
　¶
　¶
　¶
<pb:KR4d0070_WYG_037-42b>¶
　¶
　¶
　¶
　¶
　¶
　¶
　¶
　樂全集卷三十七¶
