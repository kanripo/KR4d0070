# -*- mode: mandoku-view; -*-
#+TITLE: 樂全集
#+DATE: 2015-08-24 23:52:47.699505
#+PROPERTY: ID KR4d0070
#+PROPERTY: BASEEDITION WYG    
#+PROPERTY: JUAN 卷二十五
<pb:KR4d0070_WYG_025-1a>¶
欽定四庫全書¶
　樂全集巻二十五　　　宋　張方平　撰¶
　　論事¶
　　　奏陳執中碑文¶
臣奉勅撰故相陳執中神道碑銘今已繕寫上進執中¶
器資毅重有大臣風節陛下察舉再登元宰直清公正¶
始終不渝薨謝之日恩禮隆至昨者有司定諡甚駭天¶
下聴聞臣聞古為諡法節以一惠蓋君子成人之美不¶
<pb:KR4d0070_WYG_025-1b>¶
成人之惡責人之備於義巳甚若又揜其所長而專揚¶
其短則是朝廷之内士無行義之全君臣之際恩無始¶
終之篤春秋傳曰太平之君子樂道人之善夫禮讓之¶
隆人相稱善此太平之風教化之美也昔魯哀公問孔¶
子近世人君孰賢孔子對曰丘未之見也抑有衛靈公¶
乎公曰吾聞其閨門之内無别而子以為賢何也孔子¶
曰臣語其朝廷行事不論其私家之際也蓋聖人之是¶
非如此斯可謂不成人之惡者矣臣切惟陛下勵精燭¶
<pb:KR4d0070_WYG_025-2a>¶
理以凝化朝廷推公存恕以求治執中在相位無交黨¶
侃然正色匪躬之故干進好名者忌之當議論之際憎¶
愛噂沓比而不周加之以惡名古志有之下凌則上替¶
者積衰之漸不可長也臣今所論著執中事然皆實録¶
乞更付中書㸔詳有所未安不妨改定免致降付本家¶
刋立之後復招毁詆重貽執中之累亦以上全陛下君¶
臣之分下成國家風俗之和¶
　　　奏請修南京内殿門闕事¶
<pb:KR4d0070_WYG_025-2b>¶
臣早年嘗預史官竊見國書載真宗皇帝大中祥符七¶
年車駕幸亳囘次應天府制曰辰火名區梁臺舊址洪¶
惟藝祖歴試是邦同豳土之始基應舂陵之王氣稽唐¶
氏晉陽之制肇建新都追魏文譙邑之遊爰申美澤可¶
升應天府為南京正殿以歸徳為名是日御重熈頒慶¶
樓即府署正門也觀酺慰賜父老别修聖祖殿號曰鴻¶
慶宫奉安太祖太宗聖像因以衙城為大内㝷降圖本¶
修建宫殿門闕及諸名號皆已頒下天禧三年知府王¶
<pb:KR4d0070_WYG_025-3a>¶
曾奏南京内庭並未修建檢到元降圖子内有未銷修¶
蓋位次相度減省下舎屋别具圖進呈時以旱蝗准朝¶
㫖候豐熟日奏取指揮自後守臣乆不檢舉景祐四年¶
知府夏竦五年知府韓億又相次奏乞先修大内正門¶
並内前正街祥輝門崇禮門並改作三門時以陜西軍¶
興復准朝㫖候豐熟日奏取指揮自後守臣至今不曾¶
檢㑹申奏臣近知本府以祥輝崇禮門頽敝已甚奏乞¶
重修䝉朝㫖聴許即令修蓋相次了畢其重熈頒慶門¶
<pb:KR4d0070_WYG_025-3b>¶
見是兩門未改列郡之制樓觀卑陋仍復傾摧内城中¶
惟有真宗皇帝御詩碑亭兩座外更無片瓦盡是榛蕪¶
自先朝降制營都逮今四十餘年迄未興工陛下純孝¶
格天丕承先制祖宗巡幸之地莫不存飾風迹以光遺¶
烈矧興王舊壤大業所基乆爾因循事屬廢闕欲乞朝¶
廷檢㑹先朝所降指揮及王曾等擘畫事節特令指揮¶
改修重熈頒慶正門依北京内門營造并創建歸徳一¶
殿及殿門四面行廊約不過百餘間即正殿規摹粗為¶
<pb:KR4d0070_WYG_025-4a>¶
完備比北京制度殊為儉省仍令三司就在京事材塲¶
事造材木地架了因回脚空船逐旋般載付本府差八¶
作司人匠蓋造其餘合用椽箔塼瓦等物並令南京預¶
支係省錢依實直市價收買應副量留本處廂軍三二¶
百人充役如此則一不撓於民力復何繫於豐凶庶以¶
尊藝祖受命之邦而奉真皇崇建之意比諸宫觀塔廟¶
不急之役所全國體重矣¶
　　　論諸恩例除省府官事¶
<pb:KR4d0070_WYG_025-4b>¶
易曰何以聚人曰財故財者帝王所以御世保民蒸人¶
所以宅生託命理道之最急者也故朝廷用三司使至¶
于副介寮屬非士之選不處焉夫尊主其要卑治其目¶
故其寮屬尤須擇人況聚師邊陲調用寖廣凡百事役¶
倚財用而濟視如平日因循積弊貨力殫屈事豈勝言¶
今三部判官及諸子司由門閥恩澤而進其居太半大¶
臣去位或老而致仕輒陳乞子弟入省府以為例國之¶
大計將以成天下之務者奈何以充恩澤之求也且父¶
<pb:KR4d0070_WYG_025-5a>¶
以老退子宜朝夕省侍解官就養於禮為宜因規寵榮¶
又求要劇豈就養之意乎且大臣之家禄賜素厚若曰¶
欲以禄養尤傷亷義凡諸門閥之士惟處京都為便既¶
入省府即以為家寒素之人别無進望容身待闕俄復¶
外除故三司者貴游處之即為家寒素處之即為傳舎¶
而又諸清要官以為揚歴養資之地功利不舉職此之¶
由且三司判官出為轉運使一道百城號令千里官吏¶
之黜陟財賦之弛斂王澤之流壅民政之慘舒郡縣觀¶
<pb:KR4d0070_WYG_025-5b>¶
聴其風采朝廷倚辦乎外務提衆職之綱轄實方面之¶
師表是又可以資恩澤之求者乎至如開封府推判贊¶
理神州四方表則與三司相出入者也伏望明降勅㫖¶
諸陳乞恩澤者不得除省府官其巳有陳乞恩命未行¶
者伏望停寢務擇材能㕘用寒畯亦為官擇人之節也¶
　　　請議吏員事¶
臣向在翰林充學士見本院天聖中具員兩制兩省官¶
不及三十員今五十餘員近領御史中丞見本臺天聖¶
<pb:KR4d0070_WYG_025-6a>¶
中京朝官班簿不及二千員今二千七百餘員先領三¶
班院見本院景祐中使臣不及四千員今六千餘員先¶
判吏部流内銓亦曾取責在銓選人約計萬員以上以¶
此審官三班流内銓並逆用一年半闕京朝官使臣選¶
人罷任候差遣待闕比却到官或至三四年者自餘武¶
班内臣料其數比舊必更倍多而又所養非所用所用¶
非所養有一煩重之地輒便差除不得須旋擢人以充¶
任使今邊陲之事稍寛交急而恩賞之典宜立中制若¶
<pb:KR4d0070_WYG_025-6b>¶
循前弊習而為常恐更數年轉成官濫欲乞今後中書¶
樞密院所用兵興以來權宜條例悉從裁約巳還舊規¶
治其本源用經逺體¶
　　　請裁減資任恩例¶
臣竊聞近有㤙㫖將來聖節自大卿監已上陳乞恩澤¶
並令依舊者慶厯四年范仲淹奏定臣寮任子弟之制¶
其間難行如國子監尚書省鏁試等事並已衝改只是¶
恩例見行今自知雜御史以上何勤於國嵗任京官一¶
<pb:KR4d0070_WYG_025-7a>¶
員祖宗之時未有此事近嵗積累僥倖為此弊法范仲¶
淹新請略從裁損考之理道巳是過宜臣近曾具天聖¶
景祐中及見今文武官員數進呈據今京官比景祐中¶
巳多七百餘員經乆之圖何以處置其臣寮恩例乞且¶
依新制為便若朝廷議論惟是之從又不可以人廢言¶
也¶
　　　請止中使傳宣諸司¶
切聞近日中使傳宣諸司頗為煩數其至三司日或數¶
<pb:KR4d0070_WYG_025-7b>¶
次臣聞王言惟作命百官承式洪範五事言曰從從作¶
乂故王者之言是謂號令令出惟行不行則權綱虧矣¶
今夫屑屑冗微之事皆賤者之所親責在攸司各有程¶
式發輸督促動煩宣下所司既被受其有不可奉行者¶
又須稟復或却寢罷下成廢命上為損威習以為常恬¶
弗知恠欲乞今後除有指揮中書樞密院事特降中使¶
外自餘細務合下三司提舉司開封府等處者只乞傳¶
宣中書樞宻院劄下逐處有司或敢違慢自應合行勘¶
<pb:KR4d0070_WYG_025-8a>¶
責即事干急速不容留滯即乞宣付入内内侍省相度¶
事體緩急須即施行者具録宣㫖報下所司所冀出納¶
有章上下有體¶
　　　請立醫官定員¶
臣按官品令尚藥奉御四員國朝故事翰林醫官院雖¶
無定員然至奉御者率不過三數員而已今㸃勘本臺¶
班簿醫官使副八員直醫官院七員尚藥奉御十二員¶
合二十七員自餘醫官醫學祗候輩故不勝其冗且濫¶
<pb:KR4d0070_WYG_025-8b>¶
也按今奉御正五品下以其供奉至尊故得列於殿中¶
省備六尚之職其雜科非供奉者不應名為奉御今自¶
宫省嬪御至於宗室戚里内外臣寮奏薦醫官干求恩¶
澤縁是而受奉御者不亦亂上下等威之分哉朝廷諸¶
司百職率有常員惟此太醫制度未立其醫官院奉御¶
以上至使副伏乞立定員數及遷授體例今後除供奉¶
至尊或出特㫖遷賞外自餘並宜累勞候闕轉補免令¶
倖濫汩紊朝章¶
<pb:KR4d0070_WYG_025-9a>¶
　　　論楊崇勲除致仕官(舎人院繳/納詞頭)¶
今月十四日本院當制中書送下詞頭一道左衛上將¶
軍致仕楊崇勲授太子太保致仕前年契丹集兵幽州¶
朝廷授崇勲使相判真定府總三路兵柄屬以邊防大¶
事而崇勲縱其子宗誨干預州政多納豪人金為減免¶
科率均之下户賊虐無告擅貸有罪及事發制捕按推¶
崇勲匿其子不遣就吏郡縣迹逐既獲輒率奴卒簒取¶
更陳章奏翻覆誣罔侮慢朝章無復顧憚天恩含貸止¶
<pb:KR4d0070_WYG_025-9b>¶
奪使相罷兵柄以上將軍就第於時物議無不憤嫉今¶
雖經霈宥而致仕官非赦文所該猶無愧悔而更自陳¶
典東宫一品非崇勲所宜處臣前在諫院備聞真定事¶
嘗曾論列今又適當書命兼職領門下封駮其詞頭難¶
以為辭謹封還中書乞别商量取㫖¶
　　　論許懐徳遷除¶
伏聞許懐徳近除兩使留後言事官上章論奏者相繼¶
其留後之命誠出非次縁許懐徳自在邊城為將領素¶
<pb:KR4d0070_WYG_025-10a>¶
乏勞效比諸儕輩尤無材譽去嵗自防禦使改觀察使¶
自殿前都虞候遷馬軍副都指揮使今者妄援體例僥¶
倖陳乞隳紊軍制干撓朝章又聞李昭亮詣兩府叙陳¶
頗駭物聴帥臣失和事體非便規萌杜漸盍有所處仍¶
知續有傳宣應三路邊臣功重賞輕者令開坐聞奏自¶
有事於西鄙覆軍殺將者數矣朝廷未嘗行法正刑一¶
切容貸姑息而巳其論功行賞有濫無遺由此觀之蓋¶
邊臣功輕而賞重者則有之功重而賞輕者莫之有也¶
<pb:KR4d0070_WYG_025-10b>¶
此命一下人人延首以待賞徧賞則無名偏賞則徒召¶
怨而衆不服此乃因一懐徳之濫遷更推而及於衆也¶
若朝廷修明紀律振舉憲章其許懐徳伏乞奪軍職處¶
之環衛或除一郡則内外不戒自肅而軍政立矣即朝¶
廷以成命新行疑於追奪則其續傳宣命乞寢不行猶¶
庶幾防遏其泛濫也¶
　　　論責降御史¶
監察御史裏行孫抗落裏行授太常博士知復州本官¶
<pb:KR4d0070_WYG_025-11a>¶
昨因奉使湖廣安撫奏請翻覆處事輕疎有章自劾故¶
除是命切以荆南蠻冦騷擾郡縣殺害黎民為患七年¶
未能平殄朝廷既移罷劉沆楊畋等欲新恩信以揚威¶
靈故遣憲官寵綏逺俗且御史出使四方觀風為國重¶
輕為人利害若其辱命理應深責按抗去年二月自太¶
常博士通判耀州換監裏行到臺供職未及一年以奉¶
使不稱却受本官知州於抗何損賞罰如此恐難勵下¶
乞與責授一小處監臨庶激後人臨事知勉¶
<pb:KR4d0070_WYG_025-11b>¶
　　　論王告除大理¶
伏見勅差都官員外郎王告權大理少卿事切以大理¶
寺評天下刑獄宜得寛平之吏以當其職王告為吏之¶
迹專以苛深為能前任徳州發官吏微過劾奏無虚月¶
真天資刻薄人也國家自祖宗已來審慎用刑至陛下¶
臨御哀矜庶獄急深故之罪寛縱出之罰天下懐皇家¶
之仁最深厚者實以用法平恕未嘗濫一無辜近日所¶
用法吏推擇稍易而舞文者頗出矣今又用告為大理¶
<pb:KR4d0070_WYG_025-12a>¶
必恐議刑文害損累朝積徳使四方化其慘急為上斂¶
怨傷時善政伏乞聖慈特停此命别擇循良吏以為理¶
官誠天下之福也¶
　　　論劉渙移郡¶
臣聞滄州劉渙近因改斷軍人事為轉運司劾奏巳改¶
知密州切以滄州河北重地劉渙周行常材器識驕輕¶
志慮浮近方面之寄物論所薄今茲邊壘當精推擇渙¶
雖謹亷自守克保無咎量才揆用猶須遷置移守髙密¶
<pb:KR4d0070_WYG_025-12b>¶
於體為宜然議者以為所改㫁軍人情實凶悖所慮邊¶
城守帥見渙移郡之事望風自沮怯於戢下威令不震¶
又轉運司不體軍興之際寛假邊臣之權齪齪守文操¶
急所部欲乞明降指揮下河北等路屯軍之處有似此¶
軍人情狀凶狡者並令械送都部署司據情處分且使¶
邊臣知劉渙移郡朝廷不特坐以專殺之罪抑由為方¶
面而擇人也¶
　　　論王整改官¶
<pb:KR4d0070_WYG_025-13a>¶
新除河北同提典刑獄崇儀副使王整有㫖以其昨奉¶
使北朝曾借洛苑使今授河北提刑慮北使過境訝其¶
官名不同特與改此使額者伏以崇儀洛苑頗為超越¶
北使之來提典刑獄不預賓主之事整雖在職使人豈¶
知即恐以假官為嫌自應改授别路每嵗所遣使介例¶
皆假官以行囘而效整之為遂成真拜之例今政之大¶
弊為多倖人塞其蹊隧猶不可遏若又啓之何以為政¶
如整誠有是請原情深涉欺誣必朝廷懲沮纎邪修明¶
<pb:KR4d0070_WYG_025-13b>¶
法度不惟宜停恩㫖顧當下從吏議别行譴斥以戒為¶
臣¶
　　　論席平推獄¶
切見開封府取勘侍御史席平昨奉勅往濟州制勘宋¶
易從不當事法寺檢㫁席平失入人死罪據減外猶得¶
徒一年䝉恩特放朝野聞之無不歎憤蓋以四方有寃¶
獄朝廷特遣御史被制就按而乃殊昧公理陷人死罪¶
朝論疑未審實遣官覆行推訊易從寃狀僅得明辨比¶
<pb:KR4d0070_WYG_025-14a>¶
來劾問平巳引狀理官斷上刑名明白忽蒙釋放何情¶
可矜徒紊國家之紀綱尤損憲臺之風采益令羣吏慢¶
於奉法且使天下有以窺時之尚姑息也其席平伏乞¶
依法施行無俾忝於厥官亦足以警諸不職者¶
　　　論内臣奏廕子弟¶
昨聞重定二省都知押班等著在閤門使之上物議雜¶
起深以為非當時有司無人論執苟從其請既巳失之¶
今又聞二省陳乞奏授子孫恩澤於見秩上更加一等¶
<pb:KR4d0070_WYG_025-14b>¶
此事若行不惟違越祖宗法度隳紊朝廷典章必致陛¶
下有私近習之名大臣有阿親倖之醜内侍有恣横之¶
議諫官御史有隠黙之尤且都知押班地處親近宜為¶
朝廷愛惜事體動循軌度孜孜徇公如此僥求何以示¶
外易曰履霜堅氷至言當戒其漸也漢唐之事臣嘗為¶
陛下言之矣伏乞聖㫁深賜察納其都知押班奏廕恩¶
例伏乞一仍舊制¶
　　　陳州奏賦率數¶
<pb:KR4d0070_WYG_025-15a>¶
臣昨自二月二十二日赴任陳州本州自今春以來少¶
雨日近甚有人户披訴旱災今勘㑹本州四縣合行催¶
納夏税苗子七萬七千五百石有零鹽錢一萬五千八¶
百貫有零正税屋税預買和買紬絹三萬二百疋有零¶
絲綿四萬九千有零兩又合行催納今年夏料青苗錢¶
三萬七千七百貫有零又合催納今年夏料免役錢二¶
萬三千五百貫有零又合催納去年倚閣青苗錢三萬¶
六千一百貫有零又合催納去年秋料青苗斛㪷三萬¶
<pb:KR4d0070_WYG_025-15b>¶
九百石有零將來秋料諸色合納錢斛不在此數者切¶
以本州四縣共計二萬九千七百有餘户今來只據夏¶
料半年合納錢斛紬絹共計二十四萬五千七百貫疋¶
石絲綿在外自去年秋已係災傷今春乆旱二麥所收¶
分數甚少除夏税苗子錢見係人户披訴巳䝉特㫖體¶
諒除放聖恩寛大民心感悦自餘紬絹絲綿乆例常賦¶
據數當行催納外其免役錢准新法諸災傷地分第四¶
等以下人户應納役錢者如飢貧無以送納委本州縣¶
<pb:KR4d0070_WYG_025-16a>¶
保明申提舉司本司體量詣實於役錢數内量分數或¶
全與免放今雖第三等以上人户猶多不濟之家其第¶
四等以下户豈復更堪賦率伏望聖慈第四等以下人¶
户免役錢别降恩㫖特與放免又去年秋及今年夏兩¶
料青苗錢斛數目不少若令納錢民間錢實難得若令¶
輸納斛㪷今又斛㪷價高上件兩料青苗錢斛伏乞並¶
且倚閣候將來秋熟别定分數相兼催納所冀寛恤民¶
力各得存濟¶
<pb:KR4d0070_WYG_025-16b>¶
　　　貼黄¶
今秋猶有下項錢斛合行催納秋税斛㪷八萬六千五¶
百石有零夏料免役錢二萬三千五百貫有零秋料青¶
苗錢三萬一千七百貫有零共計十四萬一千七百貫¶
石通計一年共三十八萬七千四百貫疋石¶
　　　陳州奏監司官多起刑獄¶
臣伏以國朝自祖宗以至陛下積徳累仁慎用刑辟急¶
深故之罪寛縱出之罰愛育下民若保赤子致其忠愛¶
<pb:KR4d0070_WYG_025-17a>¶
可謂至矣近年監司之官在所多起刑獄至於州郡常¶
程公事方行推問未見情實或巳經檢斷事理明白於¶
法平允偶其所見愛惡異同即别差官置司推覆事本¶
微小張皇為大因縁騷擾株連枝蔓至有往還數千里¶
勾追證佐盛暑嚴冬淹留牢禁其中甚有罪犯絶輕亦¶
有無罪之人一身乆繫家為破散瘐病饑寒愁痛無告¶
及其結正亦有不移前案者推勘官承望其意巧文鍛¶
錬雖是平人亦須以虚妄為坐以一州一路為率至於¶
<pb:KR4d0070_WYG_025-17b>¶
天下銜寃抱枉感傷和氣災害用生獄者人命所繫王¶
者所當深慎者也豈容官吏依勢作威事既自外專行¶
朝廷亦無由知得臣到陳州方此親見自二月末赴本¶
任至四月中所司呈公事一件稱有兵士指論冒請粮¶
米事係是去年十二月狀自後行遣㑹問回報始足遂¶
於四月十二日送司理院方行取勘文案未具當月十¶
九日有轉運判官張次山到州檢㸃取索一宗狀詞將¶
帶前去尋别差官置院推勘四月末所差官到院至九¶
<pb:KR4d0070_WYG_025-18a>¶
月初方始結絶歴一百二十餘日前後所經禁繫近六¶
十人往還三千餘里勾追照證炎暑之月係累道路自¶
夏涉秋其間病患相繼亦有軍員枉遭刑禁及至㫁遣¶
並止杖罪推院繳送到所取款狀二千一百三十一紙¶
浄案六百七十張諸雜行遣照證文字三十五巻當時¶
若自本州勘結不過十餘日可了其滋章為弊如此今¶
又百姓樊宗望公事已經本州奏㫁近轉運副使李南¶
公到州㸃檢取索上件公案將帶前去又已差官令置¶
<pb:KR4d0070_WYG_025-18b>¶
院推勘臣竊詳樊宗望公事本州勘結頗巳詳允具案¶
聞奏法寺定斷尋已准朝㫖斷放訖竊慮差官前來置¶
院依前追擾淹延貧細之民饑寒失所欲乞特下法寺¶
取索上件公案㸔詳委有情節不圓刑名差悞即乞别¶
差官依公取勘施行縁此置獄之弊事干天下伏乞朝¶
廷特降約束諸路非奉朝㫖所置推院令推勘官候結¶
案日具録監司所送公事因由據到院出院月日但係¶
勾追禁繫人數於在禁日有無病患死亡所追干繫人¶
<pb:KR4d0070_WYG_025-19a>¶
州縣程途近逺及斷放刑名開坐申中書送御史臺或¶
法寺㸔詳事狀其有不當置院推鞫或淹延枝蔓枉繫¶
無罪之人諸有非理伏乞議立條制頒下所冀上合聖¶
朝慎用刑辟之意感召和氣以正治體¶
　　　乞量修南京舊内事¶
臣伏以應天府王業所基開國之本自建為南京以府¶
廨為内至于宫殿門闕各已立名其舊屋舎盡拆移修¶
蓋為今府廨宫城之内鞠為塲圃惟有門樓常經真宗¶
<pb:KR4d0070_WYG_025-19b>¶
皇帝登御賜名曰重熙頒慶之門依舊只是州衙舊門¶
制度庳陋自後不曾營繕前後知府王曾夏竦韓億及¶
臣累曾奏乞量修一殿及門闕共蓋屋五十餘間即可¶
粗立基構朝廷以為不急因循至今年嵗深逺門屋損¶
壊每修葺時但添瓦箔其梁柱摧朽不復更堪薦拔重¶
重撑拄處處傾漏又以先帝登御之所官司不敢擅行¶
拆修伏乞朝廷特就將作監差官一員將帶作匠三兩¶
人到本府檢計改作三門修建粗成門闕規制勘㑹本¶
<pb:KR4d0070_WYG_025-20a>¶
府見有昨開清汴河時自京般到松枋木二百三十八¶
條長短不等准備河上修橋河既不成只使過三十一¶
條充搭蓋土橋用外有二百餘條見在若收舊材相兼¶
充使其於公私别無勞費或朝㫖不允只乞指射上項¶
枋木量破官錢收買瓦箔等合用物料傭僱工匠於本¶
城兵士内占留三十人供應役作只依舊門樓基址間¶
架稍增髙濶作兩門修蓋亦且以安掛牌額遮掩荒榛¶
　　　乞滑州埽岸物料從三司支撥¶
<pb:KR4d0070_WYG_025-20b>¶
臣奉勑知滑州州城迫近大河境内堤埽不少近嵗水¶
勢向著去年頗聞危急全借人力物料准備自來盡是¶
京西轉運司應副今來本州既領屬畿内轉運使緩急¶
河防之事畿内轉運司必難為抽撥兵士又無處計度¶
物料申報往復慮致悞事伏乞應係本州所費埽岸物¶
料今後直從三司支撥應付委自本案判官專切管勾¶
其每年合差兵夫乞降勅下京西轉運司今後並依常¶
年體例抽那赴州應役不得有所違滯若是本司減節¶
<pb:KR4d0070_WYG_025-21a>¶
兵夫人數致本州防河有所闕悞其本司官吏並與州¶
縣同加罪責所兾公共免悞國家大事¶
　　　乞比試醫人事¶
臣先判太常寺曾詳定本寺太醫署比試條式元條諸¶
科醫人補充太醫署學生者聴讀方書習學醫道候及¶
三年本寺奏乞差官考試藝業精熟入高等者具名聞¶
奏送翰林院安排自慶厯四年創立此制差到尚藥奉¶
御孫用和趙從古充醫師就武成王廟講説醫經及今¶
<pb:KR4d0070_WYG_025-21b>¶
十餘年嘗有一二百人聴習京城醫人縁此頗有通方¶
書者考試之制竟不曽行其翰林院夤縁濫進實繁有¶
徒伏以京師大衆所聚人命所繫醫藥最切醫工庸謬¶
妄投湯藥誤傷人命豈可勝計伏望聖慈委樞宻院申¶
明太醫署前制每三年一次差官比試選擢髙業之人¶
三數名與於翰林院安排則習醫之流必加激勸其醫¶
師嵗月深者特與酧奬或加俸給人知朝廷留意各思¶
勵精競効所長必有穎脱而出者亦足助聖心愛人之¶
<pb:KR4d0070_WYG_025-22a>¶
大端也¶
　　　乞免枷錮退背埽分物事人¶
臣昨在滑州切見本州石堰州西天臺迎陽等四埽並¶
係乆逺退背埽分有逐界物料埸專副薛万等一十三¶
人名係少欠芟草見行枷錮理納勘㑹逐年並是承例¶
逓相據帳厯見在數目積垜去處交割到年深積脚或¶
只指煤末堆垜即為界管係昨皇祐四年因官中㸃檢¶
見欠只勒見主當人承認培填逐人家貧無可塡納其¶
<pb:KR4d0070_WYG_025-22b>¶
所欠負委是前界登帶年深交割到損爛煤末即不是¶
逐人侵欺盜用雖經赦書徳音又縁文有拘碍致州司¶
不敢除放兼檢㑹前知州薛紳并入内供奉官于文化¶
等奏㸃檢得退背埽分不堪物料委實年深損爛盡是¶
煤末不堪使用乞特與除破其時各奉勅命除放今薛¶
万等所欠芟草伏望朝廷詳察特與依例除破及乞自¶
今後應沿黄河州軍有退背埽分積壓下物料以至損¶
爛不堪交割虚附帳籍者並令所屬州軍保明申轉運¶
<pb:KR4d0070_WYG_025-23a>¶
司於别州差官㸃檢或無侵欺並與逐旋除放責免積¶
欠係帳枉枷鎖平人破蕩民業¶
　　　論倂廢汴河劄子¶
臣伏以太祖皇帝始造有宋蓋自宋受命而有天下故¶
為建國之稱表於萬世真宗皇帝深惟祖宗功徳乃昇¶
為應天府遂號南京又國家以火徳王為得天統昔髙¶
辛氏有子曰閼伯至於帝堯遷閼伯於商丘主辰辰大¶
火也故辰為商星蓋商人因閼伯故國主祀辰星今宋¶
<pb:KR4d0070_WYG_025-23b>¶
實商地商丘在焉俗名曰閼伯臺古今著於祀典至於¶
國家以盛徳所主奉祀益謹其下有水淵未嘗涸宋人¶
謂之商丘海蓋若有以厭火祥者地為建國之基祀為¶
盛徳之至二者於國家重矣昨朝廷差官創開河渠欲¶
自京城以至泗河通江淮之漕為可以倂廢汴渠其河¶
由畿縣至南京城西北開鑿民田引而東南遶城為河¶
兩重又濬商丘之址決其水所謂商丘海者幾為乾涸¶
若其河渠之利害及諸役費臣不足論但以塹壊本朝¶
<pb:KR4d0070_WYG_025-24a>¶
建國之地凌犯大辰運厯之主於社稷之靈實為非便¶
伏乞特遣左右親近可信之臣前去檢視所開河道如¶
必不可以成功必不可以省汴渠之漕虚為役費作此¶
無益願於前春興夫之時却行填塞依舊平為郊原商¶
丘之淵更為疏導有經侵動處増築堅完使土復其本¶
水返其原上安神靈以固基本候進止¶
　　　論免役錢劄子¶
臣切惟天之生民以衣食為命聖人者作而司牧之乃¶
<pb:KR4d0070_WYG_025-24b>¶
立君臣貴賤等威之分以均節其數度而止其爭且亂¶
故禮也者文飾此者也刑也者禁防此者也凢所謂仁¶
義亷恥賞罰法令皆縁此而後立者也衣食不足其甚¶
則至於父子兄弟相賊害何禮刑之有哉内無以保其¶
社稷外無以制諸強敵國非其國矣故衣食者人事之¶
確論非高談虚辭之可致也昔者聖人所以治民之道¶
别其四業任之九職農夫効稼穡之力虞衡主山澤之¶
利百工飭化八材商賈阜通貨賄各率所事以奉其上¶
<pb:KR4d0070_WYG_025-25a>¶
而上之所以取於民惟田及山澤闗市此財用之所出¶
也沿革損益雖歴代不同要之必本於此過是則非王¶
制矣伏見近建賦役之法率令輸錢夫錢者人君之所¶
操不與民共之者也人君以之權輕重而御人事制開¶
塞以通政術稱物均施以平准萬貨故有國家者必親¶
操其柄官自冶鑄民盜鑄者抵罪至死示不得共其利¶
也夫錢者無益飢寒之實而足以致衣食之資是謂以¶
無用而成有用人君通變之神術也本朝經國之制縣¶
<pb:KR4d0070_WYG_025-25b>¶
鄉版籍分户五等以兩税輸穀帛以丁口供力役此所¶
謂取於田者也金銀銅鐵鉛錫茶鹽香礬諸貨物則山¶
海坑冶塲監出焉此所謂取於山澤者也諸筦𣙜征筭¶
斥賣百貨之利此所謂取於闗市者也惟錢一物官自¶
鼓鑄臣向者再總邦計見諸鑪嵗課上下百萬緡天下¶
嵗入茶鹽酒税雜利僅五千萬緡公私流布日用而不¶
息上自宗廟社稷百神之祀省御供奉官吏廪禄軍師¶
乗馬征戍聘賜凢百用度斯焉取給出納大計備於此¶
<pb:KR4d0070_WYG_025-26a>¶
矣景德以前天下財利所入茶鹽酒税嵗課一千五百¶
餘萬緡太宗以是料兵閲馬平河東討拓跋歳有事¶
于契丹真宗以是東封岱宗西祀汾睢南幸亳未嘗聞¶
加賦於民而調度克集慶厯以後財利之入乃三倍於¶
前朝而惟日不足何事功之異也舉是而言則本末之¶
原有可得而究者矣陛下憫時政之積敝志在變而通¶
之以財成天下之務故創法立制設青苗以賑乏絶建¶
募傭以弛繇役所大措置事以十數要在崇徳而廣業¶
<pb:KR4d0070_WYG_025-26b>¶
以惠養元元而巳臣官在守藩職在長民朝廷政令非¶
敢出位而言至於民事利害以言職也夫民事之利害¶
衆矣顧率錢之患獨切故敢具言其事自古田税穀帛¶
而巳今二税之外諸色沿納其目曰陪錢地錢食鹽錢¶
牛皮錢蒿錢鞋錢如此雜科之類大約出于五代之季¶
急征横斂因而著籍遂以為常今以一陳州言之州四¶
縣合二萬九千七百有餘户夏秋二税凢斛㪷一十五¶
萬八千有零石正税並和預買紬絹三萬有零疋絲綿¶
<pb:KR4d0070_WYG_025-27a>¶
四萬九千有零兩此常賦也復有鹽錢一萬五千八百¶
有零貫并夏秋沿納錢雖縁敝法承實巳乆然此諸色¶
錢常例亦多用折納斛㪷不悉輸錢也大槩古今田制¶
未有輸錢之法也今乃嵗支苖錢六萬七千餘貫計息¶
錢一萬三千三百貫有零嵗納役錢四萬七千餘貫此¶
乃常賦之外嵗輸實錢六萬餘千以陳之户口不敵諸¶
州之一縣率是以准天下之所輸可見爾凢公私錢帛¶
之發斂其則不逺百官羣吏三軍之俸給夏秋糴買穀¶
<pb:KR4d0070_WYG_025-27b>¶
帛坑冶塲監本價此所以發之者也田廬正税茶鹽酒¶
税此所以斂之者也民間貨布之豐寡視官錢所出之¶
少多官錢出少民用已乏則是常賦之外錢將安出若¶
曰募錢輸官還以募傭錢既出入非蓄聚也夫募錢者¶
率之本民散於隋游市井自如南畝空矣窮鄉荒野下¶
户細民冬至節臘荷薪芻入城市往來數十里得五七¶
十錢買葱茹鹽醯老稚以為甘美平日何嘗識一錢臣¶
聞諸路其間刻薄吏㸃閲民田廬舎牛具畜産桑棗雜¶
<pb:KR4d0070_WYG_025-28a>¶
木以定戸等乃至寒瘁小家農器舂磨鉎釜犬豕凡什¶
物估千輸十倍萬倍百食土之毛者莫得免焉故天下¶
之民皇皇無所措手足謂之錢荒吏厲鋒氣以刻削為¶
功干賞蹈利而賞利從之此豈聖意之然耶必料天聰¶
亦未之詳聞也陛下本欲以美利利天下至於施為見¶
於行事非復聖意所存者矣陛下盛㫖一出執政奉行¶
稍已増益至於有司苛細甚矣頒下諸路職司之官各¶
出所見展轉文害本同而末異朝行而夕改郡縣承用¶
<pb:KR4d0070_WYG_025-28b>¶
以至不勝其敝且民田二税水旱檢放自有常制青苖¶
之息或遇災傷猶暫倚閣募役之錢年雖大殺不可免¶
也豪猾乘民之急舉貸取息至或相因倍輸誠侵酷矣¶
然不越穀帛民耕織之所有也州縣之役若身充若僱¶
傭率三分其費而二分出於薪粒大鄉户衆一役代歸¶
十餘年間安居無所預矣募法之行且三年初年民始¶
大駭吏議法未一或納或否次年巳有伐桑棗賣田宅¶
鬻牛畜今年稍荒歉處民流散多矣推此其可以經乆¶
<pb:KR4d0070_WYG_025-29a>¶
者耶而乃恬弗為怪莫之改圖臣恐國家之憂不在四¶
夷而見伏戎於莽矣伏惟陛下深思宗稷之重俯察下¶
民之情申命大臣精議輸錢之法此大事也非取於髙¶
談虚論苟而巳矣夫苟且者臣下之身謀逺慮者陛下¶
家國之計愚而不可欺弱而不可勝者民也儻民情失¶
於撫御大勢一有動危雖有智者恐無以善於後矣輸¶
錢二事而募法之害尤重臣故勤勤先其重者今所開¶
陳特舉大體其為害條目不可悉數也臣上荷聖恩至¶
<pb:KR4d0070_WYG_025-29b>¶
深至重自念衰疲不任陳力一旦先犬馬填溝壑没有¶
遺恨故求一對清光專為陳此愚懇少効補報粗寛愧¶
負事聞天聴退就斧鉞臣所快也惟陛下留神省察候¶
進止¶
　　　乞立皇子劄子¶
臣聞王者大居正謂王者君國當先正其統本也三代¶
逺矣漢唐之盛君即位太后太子多同時建立立太子¶
不以長幼其緩者不過二三年不然則必有故史䇿具¶
<pb:KR4d0070_WYG_025-30a>¶
存矣本朝太祖開國知天命屬於太宗故不與子然以¶
儲位寓於京尹太宗自京尹踐祚真宗自京尹登儲位¶
仁宗未嘗出閤即登儲位先帝入纂天統尋登尊位尹¶
京故事蓋未陛下即位及今九年受天之祜早有前星¶
之慶正統大本謂宜時定上以尊宗廟下以係天下之¶
心國之大事僭議罪也然陛下特以恩意留臣在朝愚¶
慮所及敢有不盡故不避嚴憲輒陳忠悃候進止¶
　¶
<pb:KR4d0070_WYG_025-30b>¶
　¶
　¶
　¶
　¶
　¶
　¶
　¶
　樂全集巻二十五¶
